Рыбiн горад
Наталка Бабiна


Твор лучыць у сабе рысы прыгоднiцкага, дэтэктыyнага, жаночага i сацыяльнага раману. А яшчэ гэта раман пра Берасьце – якое было, якое ёсьць i якое будзе. Гэта захапляльная гiсторыя каханьня, сьмерцi, цудаy i yратаваньня.





Наталка Бабiна

Рыбiн горад


Вiцю Панасюку,

Генку Азiмуку,

Надзi Цецярук,

Марыi Карнялюк (Лёнiсе),

Васiлю Краyчуку,

Ксенi Краyчук

i yсiм, хто не дажыy.





© Бабiна, Н, тэкст, 2011

© ІП А.М. Янушкевiч, 2018

© Распаyсюджванне e-book. ТАА «Электронная кнiгарня», 2018





Гiсторыя з чортам


Быy час, калi мяне страшэнна мучыy чорт. Ён цягаyся да мяне амаль штодня. У мяне былi пэyныя метады, каб прагнаць яго, але гэты без меры настойлiвы экзэмпляр – нават iстотай чорта не назавеш – вяртаyся i вяртаyся, выскокваy зноy i зноy у самы нечаканы час, у самых нечаканых месцах. Лысы, агiдны. Брр… Паколькi на коне стаяла не больш не менш, як мая несмяротная душа, я жыла y пастаянным напружаннi. Кожную хвiлiну чакаць пекла, якое можа адкрыцца пад вечкам рондаля, або за люстэркам, або пад паверхняй вады y ванне – гэта страшна. Хто меy справу з чортам, той разумее, пра што я. Страх паралiзаваy мае сiлы. І вось аднойчы, зноy-такi зусiм неспадзявана для сябе, я расправiлася з чортам раз i назаyсёды. Вынайшла сродак. Магу параiць кожнаму. Дакладней, кожнай. Помню, стаяy вечар цяжкага душнага дня. Заматаная i запараная, я прыцяглася дадому з горада. Сцягнула сукенку, садрала валоглыя на ступаках панчошкi. Духата стомы мяшалася з духатой цела цяжкой бабы, я адчувала гэта, i, выцягнуyшы зпад сябе крывавы падклад, пайшла з пакоя y ванную, каб залезцi пад душ. І тут, у цёмным калiдоры, зза рога на мяне выскачыy чорт. Ён спадзяваyся на нечаканасць, але яна ж згубiла яго самога. Менавiта ад нечаканасцi, не думаючы, я пляснула яго крывавай шматкай – а цякло з мяне тады, як з рукава – па лысым чэрапе, аж пырснулi на белыя шпалеры цёмначырвоныя кропелькi. І яшчэ раз, i яшчэ, i яшчэ. Ударыyшы першы раз адрухова, я цяпер малацiла хуткахутка, з усёй нянавiсцю, што так доyга назапашвалася y маёй душы: «Згiнь, згiнь, згiнь, нячыстая сiла!» І ён згiнуy. Завiшчаy i прапаy. І больш нiколi не прыходзiy.

Так я i дасюль не ведаю: цi то кроy месячных такая памоцная супраць чарцей, цi то засаромеyся ён таго, што спалохаyся смяротнай…

Так цi iнакш, толькi больш яго не прыносiла. І не перашкаджаy ён мне рыць норы y часе. А я, са свайго боку, нiколi не купляла пракладак, пакуль гэтае пытанне было для мяне актуальным. Пракладка не дапамагла б мне прагнаць чорта так, як дапамог кавалак вынашанай прасцiны, насычаны крывёю.

Так што ёсць карысць ад фiзiялогii, нават такiм, як я.

А пах крывi час ад часу я нi зсiль нi зтiль адчуваю y паветры.




Кацiлася торба


Пасля yсяго, што было, я зноy прыехала сюды. Ненадоyга. Перш чым з’ехаць i больш не вяртацца.

Тут прыгожа. Прыгажэнна. Сiвыя завесы дробнага дажджу падзялiлi прастору на ярусы: блiжэйшы зялёна-шэры, далейшы – шэра-зялёны. Дождж сцякае па твары, па брызентавым плашчы – i тое, i другое немаладыя i чымсьцi падобныя адно да аднаго. Ад старасцi брызент губляе глянец, а душа – празрыстасць. Я стаю ля самай мяжы. Былой мяжы, дакладней. З правага боку да мяне даносiцца галёканне па-польску – нехта, нягледзячы на дождж, купаецца y Бугу; злева даносiцца расейская мова – дачнiкi (з тых, чые халупы яшчэ не скупiy Толiкалкаголiк) заyжды на варце, нават у залеву.

У брызентавым плашчы i гумовых чобатах, адзiн шнар на жываце, а другi, дзеля разнастайнасцi, на спiне, пальцы толькi нядаyна зраслiся, а мазалi яшчэ не сышлi – я стаю на вузкай паласе поплаву ля самай былой мяжы. Дождж лiе i лiе, i лугавiна yжо пад тонкiм слоем вады. Трава сагнулася пад вадой. Ля маёй нагi праплывае па ручаiнцы яшчарка – спакойная такая, ярказялёная, з жоyтым узорам на спiнцы. Яшчарка вышэйшай нацэначнай катэгорыi. У дзяцiнстве, злапаyшы такую, мы радавалiся нашмат больш, чым калi yдавалася злавiць бляклую шэранькую. Натапыраныя лапкi яшчаркi на дзiва падобныя да маленечкiх ручак дзiцяцi. Лугавiна. Вада. Рыфлёная паверхня дажджавога патоку. Спакойная яшчарка з дзiцячымi далонькамi. З аднаго боку Польшча, з другога – Расея. З вузкай паласы памiж iмi (не ведаю дакладна, адкуль) я чую шэпт:

		Котылася торба
		З вэлыкого горба,
		А в тiй торбi
		Жыто, пшаныця,
		Хлiбпаляныця…

У гэтым шэпце цi то дакор, цi то кпiна, а можа, нешта накшталт паблажлiвай падзякi… Гэта гаворыць да мяне зямля, насычаны дажджавой вадой чорны глей, гэта яе нячутны, з нiадкуль, невыразны, але магутны голас.

Скацiлася торба, ды проста мне y рукi.

Торба коштам жыцця.

Падстаyляеш рукi пад торбу, а ловiш смерць.

А потым стаiш тут, пад спорным дажджом, i вада сцякае па падвялым твары, плашчы вайсковага колеру, гумовых зялёных чобатах.

Зараз я вытру з морды ваду, пагляджу яшчэ раз на ярусы, на якiя дождж падзялiy прастору, пайду дахаты (там захаваyся такi неразбураны куточак, дзе можна спакойна сесцi i пiсаць) дый занатую yсё як ёсць па парадачку. А калi гэта будзе зроблена, паеду i больш сюды не вярнуся.

І яшчэ: не yсё y гэтай аповесцi выдумка, не yсе супадзеннi з рэальнасцю выпадковыя. Але калi з гэтай нагоды да мяне прыпруцца так званыя афiцыйныя асобы, то я ад усяго адкручуся. Змагу. Для iх, мастацтвазнаyцаy у штацкiм, дадам, што дзеянне адбываецца y 2012 годзе.




Норы y часе


Любiмы мой занятак – рыць норы y часе. Калi iх рыю, калi-нiкалi таксама чую шэпт зямлi. Але рэдка.




Страдчэ, Любча ды Дабрацiчы


Усё пайшло y маiм жыццi наперакос з самага пачатку, лiтаральна. Нараджаць матуля насуперак парадам сваёй мацi, а маёй бабы, выправiлася y нядаyна створаную вясковую амбулаторыю. Баба Макрыня, якая не бачыла y гэтым нiякай патрэбы, адгаворвала маю мацi, па звычцы, з кiем у руках. Але бiць цяжарную не наважылася. Таму мацi пайшла. Тым больш яна yсё ж такi была адукаванай маладой настаyнiцай i верыла y неабходнасць прагрэсу, медыцыны i гiгiены. Верыy у гэта i фельчар, якi прымаy яе роды. Ды цi веры y яго было замала, цi вопыту, цi ён, апроч прагрэсу, верыy яшчэ i y гарэлку, але, як толькi нарадзiлася дзяyчынка (мая сястра Улянця – Влянця, як кажуць у нас), ён, нiчога больш не чакаючы, узяyся зашываць падраную матулiну прамежнасць, засяродзiyшыся на тым, каб роyна класцi швы.

– Нет, как же, нельзя не зашивать, – адказваy ён на просьбы змучанай парадзiхi. – Матка будет между колен болтаться. Некрасиво!

І ён шыy. Матуля, натуральна, крычала, бо калi скуру i мышцы на табе зашываюць без анестэзii, ды па зболеным, ды тоyстай iголкай… Боль ад гэтага быy настолькi моцным i настолькi перакрываy усе iншыя адчуваннi, што не толькi для фельчара, але i для мамы было поyнай нечаканасцю, калi, прарываючы свежанакладзеныя швы, на свет папёрла я.

– Что за чёрт? – сказаy, па мамiных словах, невыказна здзiвiyшыся i замёршы з хiрургiчнай iголкай у руцэ, эскулап, цi, лепей сказаць, пэон. – Ещё чтото лезет!

У педвучэльнi, якую скончыла мама, каб стаць адукаванай, не вучылi, як раджаць, таму, абмiраючы ад пакутаy, яна не магла развеяць яго здзiyленне, бо i сама нiчога не разумела, да таго ж яна i гаварыць толкам не магла, бо падчас патуг адрухова напружвалася з усiх сiлаy, а калi боль адпускаy, старалася хоць аддыхацца. Таму нейкi час фельчар толькi тупа лупiy вочы на тое, што медыкi мянуюць родовыми путями i што y звычайнай мове мы стараемся нiяк не называць; абрамленыя не yсюды акуратна паголенымi валаскамi, поyныя болю i зiхоткай крывi, цёмныя пульсары путей зеyралi yсё больш.

На маё шчасце, у гэты час у палату вярнулася санiтарка. Менавiта яна падхапiла мяне зпад рук аслупянелага працаyнiка народнай аховы здароyя, дзякуючы чаму я не грымнула на падлогу, яна ж паyстрымала яго ад паноyнага накладання швоy да таго моманту, пакуль не выйшла плацэнта.

Ужо праз гадзiнку y Дабрацiчах дазналiся, што y Макрынiнай Евы нарадзiлiся блiзнючкi- дзяyчаткi. То бок мы.

Калi санiтарка абмыла i спавiла нас з Улянкай, i яна, i мацi, i фельчар, якi да таго часу асавеy, пабачылi, наколькi мы падобныя адна да адной. Да рысачкi. Мацi падкрэслiвала, што, нарадзiyшыся, мы адразу перасталi крычыць i толькi разглядалiся аднолькавымi цёмнымi вочкамi. Фельчар сказаy, што нам добра, але пасля yсяго, што было, яго словы не мелi yжо вагi анi для мамы, анi для санiтаркi. А не крычалi мы, думаю, проста таму, што не ведалi, што будзе далей. Працягу. Не ведалi, што людзi нараджаюцца не дзеля таго, каб iм было добра. Ад сiлы, яны нараджаюцца, каб добра стала каму iншаму.

Нягледзячы на абсалютнае падабенства, нас з сястрой адрознiць было лёгка: я кульгала. Доктарка y Брэсце, куды мама павезла мяне, калi з адчаем заyважыла гэтую хiбу, сказала, што рэч у последствиях родовой травмы, бо дзiця iшло ножкамi наперад. І што гэта павiнна прайсцi. Але гэта не прайшло дасюль, хоць i стала амаль незаyважным.

Тады стаяла позняя yпэyненая вясна – цяпер такiх у нашых краях ужо не бывае: павевы ветру яшчэ халодныя; на пясчаных пагорках цвiтуць коцiкамi вербы, а на адхонах каляi – занесеныя з чыгуначным жвiрам малачаi; белыя малюткiя пяцiпялёсткавыя кветкi макрыцы матляюцца на тле брунатнага моху лясных прагалiнаy. Лотаць. Мяккiя фарбы зямлi. Людзей амаль не вiдно. Тае вясны драyляныя слупы на мяжы замянялi на бетонныя, якiя прастаялi потым гадоy трыццаць. Калючы ж дрот замянялi пастаянна, па меры неабходнасцi.

Нi пра маму Еву, нi пра тату, якога звалi не Адамам, а Анатолем, або Толiкам, згадкi потым не будзе, таму з даччыной пашаны пра iх лёс можна сказаць колькi слоy зараз: яны абое загiнулi, калi нам з Улянай было па дзевяць. Цяпер я нават не памятаю iх твараy (у мяне вельмi слабая памяць), асаблiва калi намагаюся yявiць блiзка, i, думаю, не памятаю iх духоyных вобразаy. Але, здаецца, стрыжнем мамiнага жыцця (пасля страху голаду – галоyнай фобii для yсяго нашага краю) быy страх перад машынерыяй – яна баялася аyтамабiляy, дарог, электрычнага току, рознага роду бытавых прыладаy i нават лекаy, што прыносiлi нам прагрэс i гiгiена, якiя яна ж сама, як настаyнiца малодшых класаy, павiнна была прапагандаваць. Мне цьмяна помнiцца, як кожны раз, калi тата затрымлiваyся на рабоце цi дзе яшчэ больш чым на дзесяць хвiлiн, яна мянялася з твару (рысаy якога я пры гэтым не памятаю) i пачынала енчыць ды прычытаць, паступова даводзячы да слёз ды жаху i нас з сястрой. Толiк жа, наш папа, быy тым чалавекам, дзякуючы каму мы гаворым на расейскай без акцэнту – ад самага нашага нараджэння ён гаварыy з намi толькi па-расейску, наyмысна, каб навучыць. Сам жа мову вучыy самастойна, бо дзядуля з бабуляй, натуральна, расейскай не ведалi. Ён выбiyся y людзi настолькi, што атрымаy ад свайго завода кватэру y Брэсце, а праз год дачакаyся чаргi на машыну, па якую на ВАЗ выправiyся разам з мамай. Мама ж, нягледзячы на свой страх перад машынамi, да такой ступенi хацела «жыгулi», што дзеля гэтага эканомiла кожную капейчыну, апраналася сама i апранала нас з Улянкай у самашытыя сукенкi i палiто, якiя надточвала на рукавах i па падоле па тры разы, i кармiла сям’ю надгаладзь. «Жыгулi» колеру марской хвалi, якiя яны купiлi i на якiх ехалi з завода, перакулiлiся недзе пад Пiнскам, ужо адносна недалёка да дому. Адтуль iх везлi yжо y трунах.

Я yжо даyно не разглядала тыя некалькi фотаздымкаy бацькоy, якiя захавалiся y бабы – рыжыя зза недасканалага замацоyнiка, запэцканыя з адваротнага боку адлюстраваннi прамiнулых секундаy.

Татава прозвiшча таксама было Гадун, таму маме не прыйшлося мяняць пашпарт, калi яна выйшла за тату. Мне часта гаварылi, што я вельмi падобная да татавай мацi, Вляны – а Уляне, якую i назвалi так у гонар бабулi, не казалi нiколi. Бабуля Уляна помнiцца яшчэ больш цьмяна за бацькоy – выразам бясконцай i безабароннай дабрынi y вачах. Паводле словаy бабы Макрынi, баба Уляна была недалуга – гэтак Макрыня называла, напрыклад, тых, хто дазваляе сябе бiць. А баба Уляна y маладыя гады, пакуль не падраслi сыны, часта бывала бiтая мужам, якi, дарэчы, быy на галаву нiжэйшым за яе.

І фельчара, i санiтарку я потым пару разоy бачыла. Яе – у царкве y Страдчы: хударлявая жанчына з карычневым тварам, з нашых, з вялiкiмi разбiтымi работай рукамi, апранутая па модзе першай паловы ХХ стагоддзя – каптанчык, швэдрык, спаднiца, шаляноyка. У фельчара твар быy круглы, укормлены, у чырвоных прожылках, пальцы тоyстыя, не брудныя. Апранаyся ён невыразна i танна y брэсцкiм магазiне Одежда, i яго заyжды выбiралi дэпутатам у мясцовыя саветы. Як iнтэлiгенцыю. Мясцовую. Абое yжо на тым свеце. Няма больш i Дурыцкай вясковай амбулаторыi, дзе адбылося нашае першае знаёмства з гэтым светам. Бо Дурычы пераназвалi Знаменкай. І амбулаторыя, натуральна, зрабiлася Знаменскай. І гэта змянiла, трэба думаць, яе сутнасць.

Дарога ад Дурычаy да нашых Дабрацiчаy, па якой нас везлi з бальнiцы, вiецца роyным полем уздоyж мяжы; вашывыя хутаркi гайдаюцца пад цёплым сонцам, гадзючыная дуброва збоку, балота, мiма Гары, адкуль вiдаць дамы Дабрацiчаy, каля могiлак, потым зноy балота – бела-баваyняныя пухоyкi сiтнiку, аер над брунатнай вадой, жоyтыя касачы. У адным месцы ля самага межавога дроту, калi стаць на дыбачкi, можна разгледзець на адлегласцi яблынi i бэз – асаблiва выразна вясной. Там, пад бэзам, стаялi Дабрацiчы раней. Да трыццаць дзявятага года. Да саветаy. Да прагрэсу i гiгiены.

Страдче, Любче, Добратычi, Дурычi – я яшчэ застала гэтае вымаyленне: праз мяккае ч – назвы вёсак зусiм не змянiлiся ад часоy iнвентару 1566 года. Маyляy, чые? Нейкага Старада, нейкай Любы, нейкага Дабраты ды нейкай Дуры… Замiраючы, я расчытвала стары дакумент у Луцкiм архiве студэнткай на практыцы. Пра Любча нiхто y нас нават не чуy, i месца, дзе стаяла вёска на сорак дымоy, не ведаy. Яно прапала. Не стала яго, сяльца нейкай Любовi. А рэшта засталася. У Дурычах нарадзiлiся, а y Дабрацiчах жылi мы з сястрой.

Тут, у Страдчы, Любчы, Добратычэ праз вякi дзень пры днi калацiлiся без толку ды ладу мае землякi – iстоты без твараy, халодныя, у лусцы i слiзi. У норах. Несвядомыя. На шчасце, iх больш няма. Прагрэс, гiгiена i саветы перамаглi. Гайдаюцца пад цёплым сонцам, у плынях паветра, прывiды хутаркоy ды хутаранцаy, прывiды гадзючыных дуброваy.

Непадалёк ад нас, у Камароyцы, нарадзiyся першы, бач ты, беларускi касманаyт Пятро Клiмук.[1 - Прыдуманая аyтарам асоба.] З Гершонаy – кампазiтар Ігар Карнялюк.[2 - Прыдуманая аyтарам асоба.] З Заказанкi – рэдактар «Нашай Нiвы» Андрэй Дынько.[3 - Прыдуманая аyтарам асоба.] А y нашых Дабрацiчах жыве, як вы yжо, пэyна, зразумелi, Мiхась Яраш.[4 - Прыдуманая аyтарам асоба.]

Калi б я не запрасiла нашага знакамiтага паэта Мiхася Яраша дахаты, не адбылiся б два забойствы.

Баптысты не пабудавалi б сабе малельны дом.

Не пачаy бы лятаць над Дабрацiчамi, Страдчэм i Заказанню турыстычны прагулачны дырыжабль апошняй мадэлi, зiхатлiвы, хуткi, i наскрозь празрысты.

Многа чаго не адбылося б, каб я вынесла свой ноyтбук на двор. Але мой старэнькi ноyтбук, калi працуе не ад сеткi, брыкаецца i адколвае розныя некантралюемыя нумары, таму я запрасiла Мiхася дахаты, i хутка пасля гэтага зазванiy тэлефон.




Вэлкам у Дабрацiчы


Шчыра запрашаю y Дабрацiчы. Уся гэтая гiсторыя, небяспечная, як сама лiтаратура, ёй нават цяжка даць веры, адбылася менавiта тут, у вёсцы, праслаyленай, але, пэyна, трохi yсё ж прыхарошанай у вершах Мiхася Яраша – чалавека таленавiтага настолькi, што яго знае 1 з 20 чалавек не толькi y Еyропе, але i y Беларусi. Нягледзячы на тое, што ён пiша па-беларуску. А зрэшты, ён пiша i па-yкраiнску.

Вёска сапраyды стаiць у харошым сасновым лесе, i сосны, якiя y нас называюцца бар’якi, тут сапраyды падобныя да людзей; тут сапраyды пяскi, але, канечне, не «выдмы нябачнага мора»; паблiзу няма нi бачнага, нi нябачнага, проста нiякага мора, ёсць толькi некалькi крынiц, адна з салонай вадой. Цяпер, калi стала можна прайсцi да Буга, дарога займае не больш за пятнаццаць хвiлiнаy, але тады да Буга было яшчэ не прайсцi – мяжа ж на замку, дрот, следавая – туды-д тваю дваццаць – паласа, сiгналiзацыя… Так, з вадой у Дабрацiчах тады былi праблемы, таму папулярнасцю карысталася невялiчкая бухтачка ля шлюза мелiярацыйнага канала – туды часта прыязджалi адпачыць ля вады нават з Брэста.

Праблематычна таксама наконт «першаснага бязлюддзя, бязмежнай адзiноты» y Дабрацiчах, пра якiя пiша Мiхась. Бадай, у часы нашага дзяцiнства кожны чалавек сярод старых соснаy i асiнаy рабiyся падзеяй; часцей тут бегалi тхорыкi, сабалькi ды парасяты y палосачку, але потым вакол разраслiся ракавыя пухлiны дачных пасёлкаy, тут зрабiлi чыгуначны прыпынак, амаль усе звяры сышлi, затое населi дачнiкi.

Можа, Мiхась меy на yвазе, што iх нельга назваць людзьмi?

Дарэмна. Гэта вяршкi нашага грамадства. Найлепшыя з лепшых. Садовыя таварыствы каля Дабрацiчаy называюцца Ветеран, Защитник Отечества i Радуга. Мая баба, апошнi магiканiн старых Дабрацiчаy, заyсёды размаyляе з дачнiкамi – небяспечнымi прыдуркамi, якiя кiруюць светам – вельмi пачцiва, асаблiвым голасам. Бабе дзевяноста сем, i калi якi чарговы маёр цi падпалкоyнiк у адстаyцы y палiнялых, выцягнутых на дупе i каленях сiнiх штанах падыходзiць пад наш плот, яна кожны раз прапануе яму напiцца i выносiць конаyку, заyсёды запэцканую курыным гаyном.

Баба наша yбогая духам. З тых, для каго будзе валадарства нябеснае. Калi б яна не пераадолела спакусу гадоy дваццаць таму i скончыла б жыццё самагубствам, як была хацела, то, безумоyна, гэтага валадарства яна б не пабачыла, а так – няма праблемаy. Пабачыць.

У эпоху дачаy у Дабрацiчах з’явiлiся платы i агароджы вакол хатаy. Раней iх не трэ было. Калi што, хапала проста галiнкi на клямцы – знака таго, што дома нiкога няма, i гаспадары просяць у хату без iх не заходзiць. Цяпер жа тут абносяць загарадкай ды зачыняюць на замок усё, што лягчэй за тону i не распалена да белага. Раней сцераглiся толькi цыганоy, а цяпер – кожны кожнага.

Але час вярнуцца y той чэрвеньскi вечар, калi yзброены хлопец адчынiy нашую брамку i зайшоy у двор.




Вэлкам у нашу палiфанiю


Сусвет трымаецца на маёй бабулi. Гэта яна сядзiць цяпер супраць мяне за чорным ад часу сталом; на стол, на картоплю y патэльнi, у кубкi з квасам час ад часу злятаюць з высокага бар’яка сухiя хваiнкi, па-нашаму – шыпата. Мы вячэраем разам, як вячэралi не раз на працягу апошнiх пяцiдзесяцi год. Калi-нiкалi разам з намi вячэралi i iншыя людзi: мама, тата, Улянця, мая дачушка, дзецi Улянцi… Але цяпер Улянця y Нарвегii, нешта там даводзiць вучоным нашчадкам вiкiнгаy наконт вандровак iх няyрымслiвых продкаy, яе дзецi, Лiна ды Казiк, у Менску, i мы зноy сядзiм удзвюх.

Прачухаy у горад сямiгадзiнны цягнiк, забраy дачнiкаy, у Дабрацiчах сцiхлi i вецер, i галасы. Толькi свае, насельнiкi пяцi хат, крыюцца цяпер пад векавымi дубамi, вячэраюць цi парадкуюць птушак ды жывёл.

Тым больш дзiyна было бачыць у гэты цiхi дабрацiнскi час хлопца з кабурой на баку, якi, нязмушана паглядаючы вакол, крочыy па тым, што можна было б назваць дабрацiнскай вулiцай (старыя каляiны y пяску, трохi зарослыя аyсянiцай), а каля нашага дома павярнуy да брамкi.

Што яму тут трэба? Адкуль ён?

Малады, чарнявы, твар адкрыты. І з кабурой на баку. Не бандыт, вiдаць адразу – хiба што я нiчога не разумею y людзях. Тады хто?

Гэта зараз жа высветлiлася.

– Здравствуйте. Я ваш участковый, Рудковский Андрей Ильич. Можно к вам?

Бабуля паглядзела на яго з цiкавасцю:

– А чого тобi, хлопчэ, трэба? – спыталася яна, калi той падышоy блiжэй.

– Можно у вас воды вывернуть попить? Жарко, страх.

Бабуля матнула галавой у мой бок, i я падала хлопцу чысты кубак. «Вывернуyшы», як сам трапна выразiyся, вядро вады, ён з асалодай напiyся, спаласнуy кубак.

– Тут у вас неподалёку на шоссе найдено тело мужчины. Вы чтонибудь об этом знаете? – спытаyся ён, гледзячы на мяне.

– Нiц не чулы, – адказала бабуля. – А шо то за вiн?

Бабуля патрабавальна разглядала хлопца праз свае тоyстыя акуляры. Той непрыкметна yздыхнуy i пачаy расказваць.

Але стоп. На якой мове мне перадаваць тое, што тут у нас адбылося? Вырашыць гэта зусiм не проста. Дабрацiнцы гавораць па-yкраiнску – але iх мала; па-беларуску гаворыць дырэктар ТАА «Агравiталiка+» Вiталь Іванавiч Чарота, пераселены сюды пасля Чарнобыля зпад Чачэрска – калi-нiкалi на беларускай лапочаце i вы, мае чытачы; а пануе тут расейская мова. Чарота, або yчастковы мiлiцыянер, або доктарка, або абласная газета, або баптысцкi прэсвiтар могуць часам утачыць якi-небудзь смачны yкраiнiзм; малады поп i ягоная пападдзя – нiколi.

Паyкраiнску гаворыць i зямля, але гэта вельмi i вельмi рэдка.

Вецер шумiць па-за межамi якiх бы то нi было моваy.

Так што вэлкам у нашу палiфанiю.

Дык вось што расказаy малады yчастковы.

Наша дабрацiнскае агенцтва навiнаy i галоyны ньюсмэйкер Лёнiха – або тётя Маша, як называy яе участковы – адзначылася i на гэты раз. Учора, адвозячы на дачы малако, яна заyважыла на адхоне ля шашы такога Сiвага – тыповага п’янтоса з дачнiкаy, знаёмага многiм. Ён ляжаy у трохi ненатуральнай нават для яго позе. Падышоyшы блiжэй i пабачыyшы, што ён мёртвы, Лёнiха адразу вярнулася дамоy i па тэлефоне выклiкала мiлiцыю, якая y хуткiм часе прыехала i высветлiла, што памянёны Сiвы быy пасланы y магазiн у Прылукi трыумвiратам такiх самых тыповых фiгур, з якiмi ён спажываy на сваёй дачы алкаголь, з прычыны заканчэння апошняга. Падобна было, што яго збiла машына. Усё гэта было запратакалявана яшчэ yчора, а сённяшнi вiзiт мiлiцыi y Дабрацiчы датычыyся таго факта, што yдава Сiвага заявiла аб прапажы ровара, на якiм, нiбыта, Сiвы выправiyся y апошнюю y жыццi паездку – а ровара таго, калi прыехала мiлiцыя, каля яго не выявiлася.

– Нет, ничего нам об этом не известно, Лёниха вчера к нам не приходила, – пацвердзiла я.

– Что ж, спасибо за воду. Вкусная. Пойду я, может, тётя Маша уже вернулась.

Хлопец нетаропка пайшоy, i неyзабаве ад Лёнiшынай хаты, якая стаiць за асiнавым гайком, данёсся лямант – Лёнiха глухая на старасцi год, бы даyбешка, таму yчастковаму прыйшлося добратакi напружваць голас, каб дакрычацца.

– А хто? А што? – дапытваyся yчастковы.

– Верыш, нiкога не было! Верыш, не бачыла! Не, нiкога там паблiзу не было! Не бачыла ровара! – час ад часу даносiy да нас вецер адказы цёткi Манi.

Строга кажучы, гэты эпiзод з участковым не меy да таго, што адбылося потым, непасрэднага дачынення. Ён не быy тым каменьчыкам, якi зрушыy лавiну. Каменьчык гэты рэпнуyся недзе y iншым месцы i y iншы час. Але ён быy першай незвычайнасцю, першай неспадзяванкай, першай рысачкай у шэрагу дзiyнасцяy. Пасля яе неспадзяванкi пасыпалiся, пасыпалiся i вельмi хутка ператварылiся y лавiну.




Каханне i yдача Генiка Уругвайца


Магчыма, гэты самы каменьчык зрушыy Генiк Гадун Уругваец. Генiк Гадун Уругваец, сухi i прыгожы, аматар партвейну i поткi, на што часцяком y полi скардзiцца бабам яго жонка Каця. Цесля, пчаляр i майстра, статны i здатны, у старых нагавiцах i зазвычай босы, ён настолькi шчыльна знiтаваны з зямлёй, што, цалкам магчыма, менавiта ён зрушыy лавiну… Калi так, то адбылося гэта наступным ранкам.

Трава на падвор’i зжухла, сонца смалiць штодзень мацней, i нават сосны шумяць у абсалютна высахлым паветры iнакш, чым звычайна. Хаця yвогуле гэтыя высачэзныя дрэвы маюць такi выгляд, быццам ненажэрная спякота iх не датычыцца. Канечне, з такiмi каранямi – ледзьве не да магмы – можна не звяртаць увагi на спёку! Тут, пад намi, уся зямля прасякнута спляценнямi магутных каранёy. Падземны жывы свет. Нябачная частка агульнага божага цуду.

Бабуля папусцiла кiём па курыцы. Кiй – яе неад’емная частка. Сiмвал i стымул у першапачатковым значэннi гэтых словаy. Кiем па курыцы, паленам па кату, калком па карове – яе манера. Што праyда, яна нiколi не трапляе. Курыца, узмахнуyшы для прылiку крыламi, адскочыла ад ганка, куды была кiравалася.

– Коб тэбэ дэ! – крычыць баба; бабiн звычайны праклён, значэння якога я не ведаю.

Я падаю бабе кiй. Яна yмываецца каля дабiтага рукамыйнiка. Акуляры паклала на палiчку, кiй прыпёрла да бар’яка. Худая, паменшала ростам, амаль сляпая, з рукамi, якiя не адмываюцца ад закарэлай у дробных трэшчынках зямлi. Твар яе, раней моцны i грубы, ссох. Унукi, якiя наязджаюць да дабрацiнцаy летам, клiчуць яе ведзьмай. Няпэyнымi рухамi яна палiвае ваду на вочы, а рукi брудныя, не адмываюцца.

Успамiн: я ляжу на ложку, мяне курчыць i вывяртае. Дзiцячая iнфекцыя. Хвароба брудных рук (зямлi, якая набiлася y дробныя трэшчынкi скуры). Бабуля лаецца yвесь час, пакуль не прыязджаюць з горада бацькi: мая хвароба замiнае ёй iсцi на поле. Дастаецца yсiм: маме, яе неразумнай i нявартай дачцэ, якая папёрлася y горад i кiнула на яе, бабулю, гэтых агiмолкаy,[5 - Аглаедаy (абл.)] нам з Улянкай як цэламу, што перашкаджае ёй, Макрынi, жыць, i кожнай з нас у прыватнасцi як такой. Дупы iм падцiраеш, а яны табе на старасцi вады не пададуць, – прарочыць яна. Адзiнае, што яна робiць для мяне – падсоyвае тазiк, калi мяне рве, i з праклёнамi яго выносiць. Як толькi y хаце з’яyляюцца бацькi, яна адразу пакiдае нас i бяжыць у поле. Яна не прызнае нi таблетак, нi дактароy. Яна выгадавала мяне, дзяyчынку з бруднымi рукамi, а я сваю дзяyчынку сваiмi чыстымi рукамi – не змагла.

– Баба, а дзе наш кошык на паданкi?[6 - Апады фруктаy (абл.)] – пытаюся я.

Выдатна ведаю, дзе стаiць той кошык. Калi мне будзе дзевяноста сем, мая yнучка не будзе пытацца пра штонебудзь толькi дзеля таго, каб пачуць мой голас. І кожны дзень, гатуючы ежу, не будзе даваць каштаваць стравы на соль. Бо y мяне не будзе унучкi.

Бабуля з трыумфам – што б тут рабiлася без мяне?! – вынесла кошык.

– Схадзiць мне y садок? – пытаюся я, зноy наперад ведаючы адказ.

– Не трэба, я сама. Лепш за лiсiчкамi прабяжыся, супу на вячэру наварыш.

Баба шукае сабе работу. Збiраць яблыкi, палоць грады… Я потым саджаю назад вырваныя разам з пласкухой цыбулiнкi, моркву, крыжанкi.

– Там на, там на горi, там женцi жнуть? – чуецца раптам зза плота з пытальнай iнтанацыяй.

Дзядзька Генiк Уругваец, не yтрымаyшыся на нагах, ухапiyся за плот, трохi пакачаyся, потым махнуy рукой, скарыyся, лёг i расцягнуyся на зямлi, схiтрыyшыся яшчэ акуратна падлажыць пад галаву кепку.

– Менi, менi з жiнкой. Не возиться? – працягваy ён дапытвацца y неба, пакуль мы з бабуляй iшлi да яго.

У яго выдатны, аксамiтны голас, худы твар, карычневыя рукi.

– Генiку, уставай! – бабуля пхнула яго сваiм кiем. – Шчэ i сонца не зышло, а ты yжэ набраyся!

– Як сонечко зiйде, кохання вiдийде! – парыраваy Генiк.

Мянушка да Генiка перайшла ад дзеда, якi на досвiтку найноyшай гiсторыi ездзiy па шчасце y Уругвай. Цяпер усе яго нашчадкi Уругвайцы. У дзяцiнстве я нават думала, што гэта iх сапраyднае прозвiшча, i толькi потым даведалася, што i яны, як i yсе y Дабрацiчах, Гадуны.

Так, у нас ва yсiх тут адзiн корань – з адным прозвiшчам, адно да аднаго падобныя, грубыя целам, з шышкатымi галовамi i высечанымi сякерай з дрэва тварамi: таyставатае пераноссе, пукаты лоб, шырокiя скiвiцы i няроyныя зубы. Але нiхто не скажа на дабрацiнцаy, што непрыгожыя – жыццёвая сiла дае нам нешта большае, чымся банальную саладжавую прыгажосць.

Але цяпер жыццёвая сiла Генiка Гадуна Уругвайца цалкам сышла y зямлю пад уздзеяннем алкаголю. І ён быy здольны толькi на мастацкую дэкламацыю.

– Ой, лiпш би я була кохання не знала! – засведчыy ён, павярнуyся на бок i заплюшчыy вочы.

Мы пераглянулiся з бабуляй.

– Трэба Кацьцы наказаць, хай забярэ, – прапанавала я.

– Не дапрэ, ён цяжкi. Вынесi кажух, каб не ляжаy на зямлi, – распарадзiлася баба.

Але кажуха выносiць не прыйшлося – Мiхась Яраш, якога y Дабрацiчах больш зналi як Мiшыка Ярошышына, з граблямi на плячах i y майцы з надпiсам «Ірмошынай – нiзачот» вяртаyся з сенакосу i збочыy да нас.

– Я яго давяду, – сказаy ён, зразумеyшы абставiны. – Граблi тут у вас пакiну. Я, тым больш, i збiраyся да вас зайсцi – хацеy спытацца, – звярнуyся ён да мяне, – як у Word’зе зрабiць праверку yкраiнскай артаграфii?

Мiшык жыве тут паблiзу. Хутка, пэyна, пад яго хату будуць прыязджаць экскурсii цэлымi аyтобусамi. А пакуль што яго амаль штодня наведваюць адзiночныя экскурсанты – барадатыя задуменныя тыпусы, якiх яго практычная бабуля, Ярашыха, выкарыстоyвае для нарыхтоyкi сена i iншых пiльных гаспадарчых прац. Але сёння ён вяртаyся з сенакосу адзiн.

– Элементарна. Заходзь потым, пакажу.

Мiшык бесцырымонна падхапiy дзядзьку Генiка пад пахi, паставiy на ногi, страсянуy i прапанаваy:

– Ходзьма, дзядзька. Цётка Каця чакае. Чарачку табе налiе.

Генiк iранiчна yзняy брыво, але даyся давесцi сябе дадому.

– Праyда, цётка Каця замест чарачкi дубца дала, – пасмейваyся Мiхась, калi вярнуyся. – Гэта яго y венеролагаy так начаставалi, ён iм лёх перакрыy. Так што цётка замкнула Генiка y хаце i пабегла высвятляць адносiны… Дык што там з праверкай артаграфii?

Мы прайшлi y мой пакой, дзе на вялiкiм непiсьмовым стале стаяy кампутар i ляжала гурба тэчак i папер – меркавалася, што я тут буду працаваць, але спадзяваннi, як выявiлася, былi марнымi – мне не было калi носа абцерцi, не тое што працаваць на кампутары…

Я yключыла ноyтбук i паказала Мiшыку патрэбную яму аперацыю.

Затрызвонiy тэлефон, i я пабегла на кухню. Уляна званiла з Нарвегii, i мы вельмi коратка пагаварылi.

– Што там у вас чуваць? – спыталася яна. – Ды заплацi ты нарэшце за мабiльны – нашто ён табе наогул, калi заyсёды заблакаваны? Як баба?

– Усё добра! Не хвалюйся, разбiрайся там з вiкiнгамi!

– Я папазаyтра прыеду, ужо купiла бiлет. Сустракаць не трэба. Што прывезцi?

– Дажджу, бо y нас тут Сахара!

Мiшык у чаканнi мяне бязмэтна перагортваy опцыi Word’а.

– Улянка прыязджае? – спытаyся ён.

Улянка – археолаг, i y Нарвегii yдзельнiчае y нейкай канферэнцыi. Здаецца, тэма яе даклада – «Археалагiчныя пацверджаннi прысутнасцi вiкiнгаy на тэрыторыi Полацкага княства y ХIII стагоддзi». А можа, i не такая. Можа, я нешта наблытала. Я не моцная y навуцы, хаця таксама гiсторык па адукацыi.

– Ага, праз тры днi.

І тут я стала сведкам, як паэты твораць, забываючы пра yсё i адыходзячы некуды y свой свет: у Мiхася раптам сталi вельмi далёкiмi вочы, i ён зноy запытаyся пра артаграфiю, пра якую я яму yсё расталкавала вось толькi што. Мне вельмi спадабалася назiраць, як спее y паэце чарговы верш. А можа, ён мае нейкiя пачуццi да Улi? Вось як на яго уздзейнiчала паведамленне пра яе прыезд! Цярплiва паказала yсё зноy.

У сенцах загрукала бабуля: прынесла з садка паданкi, Мiхась прачнуyся ад сваёй задуменнасцi i пайшоy дадому. Потым вярнуyся па забытыя граблi.

А дзень гарэy i ярыyся. Па пяску стала немагчыма хадзiць босай. Абвяла лiстота на бэзе. Чысцячы y халадку лiсiчкi, я лянiва (а пры такой спякоце немагчыма iнакш) думала пра прыезд Улi, пра тое, што яна yзрадуецца, пабачыyшы бабу дзейнай i моцнай. Узрадуецца, пабачыyшы мяне. Яна, я ведала, зiрне на мяне хутка, пытальна, скоса, i прасвецiць наскрозь. Яна адзiная ведае, якiя насамрэч адносiны y нас з Антосем. Яна лепшая за мяне. Яна – маё адлюстраванне, але лепшае, чыстае i некульгавае. Калi яна нараджала, мне балела. Калi я сядзела y турме, яна ссохла. Ручай яе жыцця бруiцца побач з маiм, але воды не мяшаюцца.

Я выскачыла замуж яшчэ студэнткай (Бог ты мой, калi ж прамiнула жыццё!?). Муж заняyся бiзнэсам, у нас з’явiлася кватэра y Менску, зачараванае кола на кухнi i y гасцёyнi круцiла мяне, пакуль я не пачула дыягназ: «У вас никогда не будет детей». Сямнаццаць год таму.

«У вашых апавяданнях спрэс крайнасцi, – сказаy мне нядаyна Дынько. – Француз прыязджае вывучаць нашых дачнiкаy, i яго забiваюць на сметнiку! Цi праyдападобна гэта?» Цi праyдападобна, калi саладжавыя пахi смажанага, i прахалодны пах бялiзны y шафе, i свет таршэра вечарам, i нашмараваныя лiсты манстэры – усё раптам, у iмгненне губляе сэнс ад гэтых шасцi словаy: смоква бясплодная, зярняты на каменi – i твар Антона, апушчаны долу разгублены твар.

А потым – цуд, i нараджэнне маёй дзяyчынкi.

А потым – смерць.

Доктарка, якая yпершыню паставiла маёй дачушцы гэты дыягназ – рак, працавала y 2-й бальнiцы. Не помню, як я выйшла адтуль. Недзе на Старажоyскай мне стала немагчыма дыхаць, я прывалiлася да зярнiстае сцяны старога будынка, мяне званiтавала, перад вачыма сцямнела, i я скурчылася на каналiзацыйнай рашотцы ля гастранома. Снег не быy халодным, а прыйшла я y змыслы ад таго, што нада мной залiваyся брэхам сабачка (дакладней, залiвалася брэхам, бо гэта была яна), а жанчына трапала мяне за плячук:

– Што з вамi? Што з вамi?

Гэта была Марыя Вайцяшонак[7 - Прыдуманая аyтарам асоба.] са сваёй Мурзай. Праз два гады яна зноy вырвала мяне з бяспамяцтва, калi дапамагла yладкавацца y Навiнкi, прайсцi курс лячэння залежнасцi ад наркотыкаy.

Калi мы бралiся з Антосем, абое y найбольш магчымай для нас ступенi адчувалi тое, што называюць каханнем: душы нашыя былi максiмальна yзаемаадкрытыя, i нас страшэнна цягнула адно да аднаго. Потым вострая стадыя кахання перайшла y такое шчыльнае сяброyства, што яно здавалася непарушным. Але парушылася. Жонка-наркаманка – гэта цяжка вытрымаць, нават калi хочаш. А ён жа i не вельмi хацеy.

Жонка-наркаманка. Без дзяцей. Без жадання жыць. Без бляску y вачах. З бляклым валоссем. Таму я не здзiвiлася, калi аднойчы зазванiy тэлефон i жаночы голас не без задавальнення паведамiy: «У iх акружэннi не мець каханкi лiчыцца дурным тонам. Гэта дадатак да бiзнэсу. А вы, здаецца, або сляпая, або зусiм без розуму». Вось так. Без розуму ды зроку. Затое мяккацелая y душэyным (без волi) i цялесным (з цэлюлiтам на клубах) сэнсе. Чаго ж было здзiyляцца?




Ноч пасля дажджу


Нарэшце прайшоy доyгачаканы дождж. Пасля дажджу трэба абганяць бульбу, пакуль зямлю зноy не высушыла спякота. Наогул, гэта вельмi сур’ёзна. Гэта нашмат сур’ёзней, чым можа падацца карыстальнiку iнтэрнэту цi, скажам, топменеджару. Бабуля парывалася зрабiць гэта яшчэ сёння, i я ледзьве змагла яе стрымаць. Зiмой бабулi выдалiлi катаракту, i доктар папярэдзiy, што ёй трэба yстрымлiвацца ад цяжкой працы. Але сама яна не yстрымлiваецца, а yстрымаць яе камусьцi амаль немагчыма. Яна прывыкла рабiць усё сама, i нiякую работу не лiчыць цяжкай. У вынiку праапераванае вока час ад часу гнаiцца. Адзiны ж спосаб устрымаць яе ад працы – зрабiць усё самой яшчэ да таго, як бабуля пра яе падумае. Пра абгортванне бульбы гаварылася yжо даyно, чакалi толькi дажджу. Сёння я не паспела yзяцца за бульбу, бо займалася пад наглядам i кантролем бабы праполкай i перасадкай буракоy, што таксама было пiльнай паслядажджавой работай. Таму заyтра з ранiцы, пакуль я буду варыць сняданак, я ведала, бабуля з матычкай пацягнецца на гарод, i яе вока зноy заплыве гноем. Прадухiлiць гэта можна толькi адным спосабам – абгарнуць бульбу ноччу.

Вось чаму, скрадаючыся, каб не разбудзiць бабулю, i аблiyшыся добрым лiтрам вадкасцi супраць камароy, гадзiн у адзiнаццаць я выйшла з хаты.

Да гародаy, якiя дабрацiнцы маюць на добрай, за стагоддзi нанесенай шматлiкiмi паводкамi Буга зямлi зусiм побач з мяжой, трэба прайсцi трошкi лесам. Няма нiчога лепшага за месяцовую ноч у Дабрацiчах. Поyня залiвае свет моцным фантастычным святлом, серабрыстае ззянне мяжуе з густымi ценямi. Пяскi нагадваюць пра Алжыр i ружы пустынi, а трава y нiзiнах – пра iлюстрацыi да чарадзейных казак. Такая ноч – не толькi нешта само па сабе каштоyнае, яна дадасць сэнсу i твайму досыць пустому iснаванню.

Матычку я яшчэ днём прыхавала y баразне. Паводле маiх разлiкаy, на загон мне хопiць гадзiны чатыры-пяць. Месяцовага святла было цалкам дастаткова для маёй работы. Я адшукала матычку i yзялася за працу. Чуваць было, як на Бугу канцэртуюць жабы. Я старалася махаць раyнамерна, не спяшацца, бо баялася, што хутка стамлюся. Таму што шэйпiнгу i басейна мала, каб добра працаваць у полi. Таму што няма y мяне той загартоyкi, якую маюць цягавiтыя дабрацiнскiя бабулi, няма той вытрымкi i спрыту. У дзевяноста год мая бабуля капала бульбу хутчэй, чым я y сорак. Пад такiя навучальныя роздумы я прайшла туды-назад пару барознаy ды спынiлася адпачыць.

Тут з дарожкi па-за гародам пачулася пазвоньванне – нехта ехаy на ровары, i званок дрынчэy на выбоiнах. Я адрухова прысела за куст парэчак – трапляць каму б то нi было на вочы не yваходзiла y мае планы. Тым больш што гэта была, як я разгледзела пры месяцы, цягавiтая дабрацiнская бабуля Лёнiха. Куды ж гэта яна пнецца ноччу? Лёнiха ехала даволi павольна, баялася, пэyна, упасцi на начной сцежцы. Па сваёй звычцы яна нешта неразборлiва мармытала. Нарэшце званочак ацiх. Добра, што я паспела бухнуцца y баразну, а то заyтра i Дабрацiчы, i дачы даведалiся б, што Макрыньчына Алка выходзiць ноччу на поле i чаруе, i Лёнiха прысягала б, што бачыла y мяне ззаду хвост памерам з верацяно. Я Лёнiху добра знаю.

Не паспела я перавесцi дух, як на дарозе з другога боку гарода з’явiлася яшчэ адна постаць, якая шыбавала y супрацьлеглы бок. Наш знакамiты паэт Мiхась Яраш iшоy хутка, мэтанакiравана, але разпораз аглядаyся, нiбыта напалоханы. У месяцовым святле яго твар выглядаy надзвычайна белым. Здаецца, i гэты мяне не заyважыy. Перачакаyшы яшчэ трохi, я вылезла зпад свайго куста, перавяла дыханне i зноy узялася за матычку.

Аднак якое ажыyленне пануе y Дабрацiчах ноччу! Нiколi б не падумала. Цуд i дзiва. Навошта i куды папёрлася Лёнiха сярод ночы? Не на любоyнае ж спатканне! Здаецца, час кахання для яе прайшоy. Не, цалкам верагодна, што яна яшчэ можа выйсцi замуж (i гэта будзе ужо чацвёрты раз), але ж не будзе яна дзеля любасцяy раз’язджаць па начах на ровары! Дык куды яна паехала? А Мiхась? Няyжо ж ходзiць да якой маладой дачнiцы – у тым жа баку дачы? Цiкаyнасць грызла мяне мацней за камароy, бо вадкасць ад цiкаyнасцi пакуль не прадаецца y парфумерных аддзелах унiверсальных магазiнаy, i цiкаyнасць не губляе празрыстасцi, нават калi табе пяцьдзясят.

Некалькi гадзiн я рупна працавала, канцэрт на Бугу зацiх, i начны спакой час ад часу парушаyся толькi дзiyнымi гукамi – недзе гудзеy гудок, нудна, працягла, на адной ноце, а потым абрываyся з падвываннем. Да такога гуку я звыкла з дзяцiнства – так час ад часу гуло нешта на мяжы, мы, дзецi, звязвалi тады гэты гук з таямнiчай «сiгналiзацыяй».

Поyня паступова сышла з зенiту, справiлася i я са сваёй работай. Засталося яшчэ толькi некалькi караценькiх папярочок. Я здалёк пачула зваротны Лёнiшын званочак, бо прыслухоyвалася, i загадзя грунтоyна схавалася за куст. Цяпер я не адрывала ад Лёнiхi вачэй увесь час, пакуль яна ехала yздоyж нашага гарода, i разгледзела, што на багажнiку яе ровара прымацавана нейкая вялiкая валiза… Але тут маё сэрца стукнула i спынiлася: проста насупраць мяне за мяжой, на нейтральнай паласе, у хмызняку стаяла нешта… нехта… не, пэyна, усё ж нешта – высокая, вышэй за чалавечы рост, фiгура y нейкiм белым балахоне, з чорнай плямай замест твару. Гэтае нешта глядзела y наш бок! Лёнiха, нiчога не заyважаючы, праехала. Белы прывiд цiха адступiy i растаy у тумане, што расплываyся ад Буга.

Застыyшы, я адчувала, як жах, не варты пяцiдзесяцiгадовай кабеты, але ад гэтага не менш разбуральны, плюшчыць ды расчыняе мае вантробы. Хто або што ж гэта магло быць!? Акрамя адказу «смерць», нiшто iншае не прыйшло мне на розум. Менавiта так выглядае смерць паводле дабрацiнскiх меркаванняy, так мы yяyлялi смерць у дзяцiнстве, так я yяyляю яе i цяпер: гiганцкая жанчына y белым, з велiчным i жахлiвым чорным тварам, праyда, яна мае быць з касой, але, можа, я не заyважыла касы праз цемру! Ногi пабеглi самi. Як мага хутчэй пайсцi адсюль! Чалавек на нейтральнай тэрыторыi ноччу не мог знаходзiцца па вызначэннi, там наогул нiкога не магло быць ноччу. Ды i выгляд у яго быy нечалавечы! Гэта iстота з таго свету! І яна прыходзiла або па мяне, або па Лёнiху! І прыйдзе яшчэ! Так i гавораць: смерць абавязкова спачатку паказваецца, а yжо потым забiрае з сабой.

Я шпарыла дахаты, усiм сэрцам жадаючы як мага хутчэй схавацца y надзейным цяпле дому, i ледзьве паспела затармазiць ля плота. У шэрым святле ранку, якi збiраyся пачацца, у час, калi зацятыя грыбнiкi yжо выходзяць з дому з лiхтарыкам, я пабачыла: у акно нашага дома заглядаy чалавек. Хлопец з кароткай стрыжкай, у цёмнай куртцы. Пасля перажытага шоку на гародзе я нават не спалохалася – ужо гэта, несумненна, быy не прывiд, а чалавек, i нават меншы за мяне ростам. Не вагаючыся, я штурхнула брамку. На гук ён павярнуyся, перапалохаyся (вiдаць было па выразе твару) i адразу ж кiнуyся наyцёкi. З гарачкi я пабегла за iм.

У нашым плоце тры брамкi: у гарод, да станцыi i «y грыбы». Ён выбег праз тую, што «y грыбы», i, пакiнуyшы яе адчыненай, знiк за дрэвамi. Я зачынiла брамку i засунула засаyку (хаця ад чаго гэта памагло б, спытаюся я зараз), забегла на веранду ды замкнулася на кручок. Абышла дом, упэyнiлася, што yсё мiрна i цiха, вярнулася на кухню, яшчэ раз праверыла кручок на дзвярах i кiнула позiрк на кававарку. Трэба было падумаць.

Я вырашыла, што зараз бы мне не зашкодзiy глыточак чаго-небудзь больш моцнага, чым кава. Калi дакладней, з’явiлася нагода так вырашыць. Думка пра глыточак моцнага мiльгацела y галаве yжо даyно. Некаторы час я вагалася, але потым махнула рукой. Бабуля вяла строгi yлiк запасам алкаголю y доме, якi yвесь прызначаyся на экспарт: за каня i гасцям. Аднак у мяне было пару бутэлек вiскi з д’ЮЦІ фры, якiя я прывезла з сабой на выпадак прыёму гасцей, якiх не задаволiла б «Беларусь сiнявокая» з аyталаyкi. Павагаyшыся, я скруцiла галаву адной з iх i добра-такi пляснула y малiнкоyскую шклянку. Бухнулася на лаyку i хутчэй сербанула са шклянкi, каб перабiць згрызоты сумлення. Бо y глыбiнi – а нават i на паверхнi – гэтага самага сумлення я ведала, што мне пiць нельга.

Калi шклянка апусцела, я yжо глядзела на свет нашмат больш аптымiстычна. З глыбiнi алкагольнага ап’янення, як гусь з калюжыны, я задаволена высунула галаву i мiрна радавалася.

Ну сапраyды, што ж такога асаблiвага адбылося y гэтую ноч пасля дажджу, якую я правяла на гародзе? Ды нiчога! Лёнiху i Мiхася я наогул адкiнула ад разгляду: ну, быy у людзей клопат, хай сабе i ноччу. Абаiх я ведаю настолькi добра, што падазраваць iх у нечым дрэнным проста не магу. Не, цалкам верагодна, што Лёнiха цягалася куды-небудзь з не вельмi добрапрыстойнай мэтай (варажыла на полi Макаручкi, каб у той не радзiла бульба, даiла таемна кароваy з калгаснага статку, што стаяць табарам ля Хутара…), а Мiхась, здольны як паэт хутка i моцна закахацца, сапраyды iшоy да якой маладой дачнiцы, але гэта не мае да мяне нiякага дачынення i застаецца iх прыватнай справай.

Што ж датычыць прывiда за мяжой, дык гэта, напэyна, быy сапраyды прывiд, то бок мне падалося. Я yсё ж жыву y ХХІ стагоддзi i маю вышэйшую адукацыю. Прывiдаy не бывае. Яго там i не было. Прымроiyся ад празмернай стомы ды бяссоннай ночы. Чалавек жа ля акна – таксама дачнiк, законны спадкаемца Сiвога, заyзятар алкаголю i таго, што дрэнна ляжыць, гнаны гэтымi жарсцямi, шукаy магчымасцi iх наталiць. Дробязь. Такiх цяпер хмары. Як машкары.

Стукнулi дзверы. Бабуля, абапiраючыся на кiёк i папраyляючы акуляры, выйшла на кухню i выказала здзiyленне, што я yжо не сплю. Я, зрабiyшы пэyны высiлак, сфакусавала позiрк i спыталася, што сёння варыць. Бабуля прапанавала боршч з буракоy i картоплю i пайшла адчыняць курнiк.

Такiм чынам, усё стала на месцы. Закрычалi, вырваyшыся на волю, куры. Пырснуy у акно першы на сёння прамень сонца. Пачалася ранiца.

Але як сварылася бабуля, калi даведалася, што я ноччу абгарнула бульбу! Як ганiла мяне, што цягаюся па начах па лесе! Гэта нагадала мне яе лепшыя гады.




Чорнае балота


Гэтым летам я як хамяк на коле: пакуль кола стаiць, набiваю запысныя мяшкi, разглядаюся з цiкавасцю, нават прыгажосць наводжу… Але вось нехта крутане кола – i пабегла. Спынiцца немагчыма. Шалеючы. Знемагаючы. А саскочыць з кола не дазваляе слабаразвiтасць мозгу.

…Я тулялася па хаце, не ведаючы, за што yзяцца. Дакладней, ведаючы, i нават добра ведаючы – трэ было б прыбраць хату перад прыездам Улi – толькi вось брацца за анучу катэгарычна не хацелася. Замест таго, каб шчыраваць па закутках з пыласосам, я павалiлася на канапу ды шчоyкнула тэлевiзiйным пультам.

– Радетели за народ всех мастей и оттенков, – адразу ж пачулася з ажылага экрана, – давно обанкротившиеся политиканы и воротилы бизнеса, для которых банкротство – лишь вопрос времени и интереса правоохранительных органов, усмотрели в объявленных досрочных выборах возможность удовлетворения своих мелких, но навязчивых амбиций.

«І дзе yсё ж такi бярэ БТ[8 - Беларускае тэлебачанне, прыдуманы аyтарам тэлеканал.] такiх дыктараy? – лянiва думала я. – Тэарэтычна зразумела, паводле якiх крытэраy iх там адбiраюць. Але, але, але… Такую вось трэба добратакi пашукаць. Прысы[9 - Так называюць шчокi y тых людзей, у каго замест твараy – морды (заyвага аyтара).] на шырынi плячэй, вочкi як свярдзёлкi y глыбiнi залежаy тлушчу. Тлушч нават на лбе. Цыцкi распiраюць зялёную блiскучую апранатку – ну рыхтых рапуха на нерасце. Ды пры такой знешнасцi верх кар’еры павiнен быць: сядзець у ачку ды абвяшчаць: «Занята!»

– Вот и сегодня, – вяшчала тым часам бабiшча y тэлевiзары, – появился очередной кандидат в президенты. На этот раз это некто Антон Бобылёв, директор унитарного предприятия «Гамма».

Мяне падкiнула на канапе. На экране змянiлася карцiнка: мой муж, седзячы y сваiм кабiнеце, нешта гаварыy, але словаy чуваць не было, замест яго рапуха за кадрам працягвала:

– Белорусский народ прекрасно помнит, сколько бед принесло ему в прошлом чернобыльское гаммаизлучение, сколько горя и слёз, материнских бессонных ночей, страданий детей. Гамма – знак беды для нашего народа, и симптоматично, что человек, возглавляющий предприятие с таким названием, пользуясь демократичностью нашего государства – возможно, излишней, – пытается добиться своих явно неблаговидных целей за счёт либеральности белорусских законов. Несомненно, что наши люди смогут отличить подлинное от наносного, и разберутся, что на самом деле представляет собой каждый из кандидатов, и кто из них действительно способен защитить нашу страну от катастроф и опасностей…

Яна трындзела далей, але я yжо не слухала.

Забалела i затачылася галава. Ён звар’яцеy! Кiнулася да тэлефона – i гарадскi, i мабiльнiк намёртва занятыя. Звар’яцеy! Невiдушчымi вачыма я глядзела на экран тэлевiзара, па якiм ужо ганялiся нейкiя бульдозеры.

Ён здурэy, гэта зразумела. Нiчым iншым нельга патлумачыць такога кроку. Даб’ецца цiкавасцi праваахоyных органаy, калi не чаго горш. Даб’ецца таго, што i яго, i косцi яго продкаy да дваццатага калена рытэльна перамыюць i таксама рытэльна змяшаюць з брудам. Даб’ецца таго, што выцягнуць на свет i мой жах, якi я лiчыла нарэшце пахаваным.

Вечар прайшоy сумбурна. Тэлефоны Антона па-ранейшаму раздражнёна выяyлялi занятасць, тэлевiзар я проста баялася yключаць. Баялася я i тэлефонных званкоy, якiя маглi yжо сёння раздацца тут у мяне y Дабрацiчах, але iх пакуль не было. Стары тэлефонны апарат на палiчцы y кухнi старой хаты маyчаy i наранiцу – гатуючы снеданне, я мiжволi прыслухоyвалася.

Раптам, як працяг маiх трывожных чаканняy, з лесу пачуyся адчайны дзiцячы крык. На такi крык рэагуеш iмгненна. Вiхурай вылецеyшы з хаты, я адрухова схапiла пласкарэз Фокiна, што стаяy ля ганка i кiнулася за брамку. Краем вока пабачыла, што ад курнiка, спiраючыся на кульбу, спяшаецца за мной i бабуля.

Што там? Шалёны сабака? П’яны бандыт?

Праз некалькi секундаy, вырваyшыся за плот, я пабачыла дзяцей.

Збялелыя, спалоханыя, залiтыя слязьмi твары. Дзяyчынкападлетак, сагнуyшыся, трымалася за лытку.

– Змяя! Мяне yкусiла змяя!

– Боюсь! Боюсь! – заходзiлася другая, меншая.

– Укусiць нас, укусiць! – у жаху паyтараy хлопчык.

Гэта была гадзюка. Яна не yцякала. Тоyстая. Маленькая галоyка. На iглiцы. Побач з гурбай хмызу. Цэлячы y шыю, я yдарыла па ёй пласкарэзам, i сама ледзьве не закрычала, калi безгаловае тулава пругка заматлялася, плямячы крывёю пясок.

Калi гадзючына кроy капае на хлеб, хлеб стогне. Пясок – не, пясок маyчыць, што б на яго нi лiлося. Я не баюся паyзуноy да непрытомнасцi, але цяпер вясёлкавае кола закруцiлася y мяне перад вокам.

– Абапрыся на мяне, дзяyчынка. Не крычыце, дзецi! Тут больш няма змеяy. Не крычыце, я сказала!

Але дзецi крычалi. Бабуля yжо амаль бегла, i я падумала, што яна немiнуча yпадзе i тады немiнуча зломiць шыйку клуба. Але гэтага не адбылося. Паспяхова дабегшы да нас, яна кiнула навокал надзiва востры погляд праз свае таyшчэзныя акуляры, раптам выхапiла y мяне пласкарэз i з размаху гакнула проста ля маёй нагi. Яшчэ адна, меншая трохi, змяя y курчах задзерлася i зазвiвалася на моху, яшчэ адна маленькая галоyка адскочыла ад тулава.

Якiя норы свае шукалi яны тут – невядома, цi можа y iх тут было спатканне цi сiмпозiум (перадвыбарны сход?) – не знаю. Раней нiколi y Дабрацiчах змеяy не было.

– Выклiкай «хуткую»! Бягом! – распарадзiлася бабуля. – Гэта Уругвайцавы yнукi.

Высiлкам волi я пераадолела дурноту, што была падступiла да горла, i пабегла дамоy. Калi, ужо ад брамы, азiрнулася, укушаная дзяyчынка кульгала да плота, спiраючыся адной рукой на пласкарэз, другой – на бабiну кульбу, а баба вяла за рукi сплаканых малых.

Бесталкова тыкаючыся y дыск, я набрала нумар Зарнiцкай.

– Ленка, тут дзяyчынку yкусiла гадзюка, у нагу, што рабiць?

– Не панiкуй. Забяспеч спакой назе. Нiякiх жгутоy. Можаш даць моцнага чаю цi лепш кавы. Вы y Дабрацiчах?

– Так.

– Буду праз пяць хвiлiнаy, я y Страдчы.

Я паставiла чайнiк на газ i кiнулася насустрач Зосьцы – цяпер я яе пазнала, гэта сапраyды была Уругвайцава yнучка.

Нага пухла на вачах, сiне-чорная фарба, здавалася, разлiвалася пад тонкай скурай. Зоська yжо амаль не магла iсцi.

– Патрывай, зайчык, зараз прыедзе цётка Алена, i кавы зараз табе дам, табе палепшае ад яе.

Зося няпэyнай рукой выцерла пот з iлба i асела мне на рукi. Я падхапiла тоненькае цельца пад пахi, данесла да гамака. Зося страцiла прытомнасць, адвалiлася назад, i, неяк дзiyна булькочучы горлам, здавалася, хацела нешта сказаць. Слупянеючы, я глядзела на яе i не ведала, што рабiць.

– Галаву, галаву павярнi! – бабуля yзнiкла зза маёй спiны i сама павярнула дзяyчынку на бок. Зосю вырвала.

Засвiсцеy чайнiк. Я хутка запарыла каву, але не паспела даць яе – бразнулi дзверкi Ленчынага «мерсэдэса», i вось ужо мая дарагая сяброyка, у нязменным чырвоным вырвiвокаyскiм гарнiтуры, бяжыць да нас, адкрывае зноy-такi нязменны чамаданчык, ломiць галаву ампуле з празрыстай вадкасцю i робiць Зосьцы yкол, ушчыпнуyшы тонкую руку.

– Так, паехалi y бальнiцу, – распарадзiлася яна. – Не бойцеся, ад укусу гадзюкi яшчэ нiхто не памёр, але трэба паехаць – навошта ёй тут мучыцца, трэба кропельнiцу паставiць з антыдотам.

Мы занеслi Зосю y машыну i yладкавалi на раскiнутым крэсле – у Ленкi мiкрааyтобус, – я падсадзiла туды ж малых i скочыла сама.

– Асцярожныя будзьце! – баба засталася ля плота. – З Богам!

Малых па дарозе высадзiлi каля Уругвайцавага дома, хуценька патлумачыyшы сiтуацыю цётцы Кацьцы.

– Навошта ж было забiваць змеяy? – незадаволена адчытвала мяне Зарнiцкая, калi я расказала ёй пра абставiны сённяшняй ранiцы. – Невук!

– А што я мела рабiць!? – абурылася я. – Кармiць iх малачком з мiсачкi?

– Злавiць i адвезцi далёка y лес! Цi на Чорнае балота! – адрэзала Ленка, абыходзячы на павароце нейкi лядашчы «форд». – Што за цемра – як што, дык адразу забiваць змеяy! – яна абурана нацiснула на газ, i стрэлка спiдометра папаyзла да ста сарака (ёсць свае плюсы y тым, што брук часоy санацыi залiлi асфальтам нашых часоy – заyважу y дужках). – Усе выпадкi смерцi ад укусаy атрутных змеяy у Еyропе – насамрэч вынiкi няправiльна аказанай дапамогi. Так званай дапамогi! Закруцяць жгут на назе – i маеш атручанне прадуктамi распаду тканак. Цi пакладуць на спiну – i чалавек у непрытомнасцi захлынаецца ванiтамi («Галаву, галаву павярнi!» – халадзеючы, успомнiла я). Элементаршчыны не ведаюць! А як пласкарэзамi лупiць – гэта ведаюць…

Кола адпусцiла, i я заyважыла, што еду y Брэст у перапэцканай спаднiцы i вынашанай, у дробныя дзiрачкi, майцы. Ленка кiравала машынай, чытаючы мне лекцыю па асновах медыцынскай дапамогi, адной далонькай павяртаючы стырно, а другой рукой набiраючы нумар прыёмнага пакоя абласной бальнiцы – там яе таксама ведалi, бо i дактары трымаюць хатнiх жывёлаy.

Ленка – ветэрынар. Яе мацi калiсьцi гвалтам не пускала яе y ветэрынарны iнстытут – у нашыя маладыя гады «звярыныя дактары» маглi спадзявацца адно на працу y калгасе, i Ленчына мацi шчыра не хацела дачцэ такой долi. А хацела, каб яна працавала настаyнiцай – гэта гарантавала заробак i сацыяльны статус. Мацi не магла прадбачыць, як усё павернецца i хацела як лепей. Не магла прадбачыць i Ленка, але yсё ж настаяла на сваiм, бо, колькi я яе памятаю, пяшчота яе да yсяго, што дыхае, была невымернай. Так Ленка не зрабiлася настаyнiцай, а стала ветэрынарам, адначасна пайшоyшы з сям’i, бо мацi яе не прабачала непаслушэнства, а гэта быy ужо сапраyдны бунт. Цяпер Ленка мае сваю ветлячэбнiцу, дзвюх дачок ад розных мужоy i yнука. Чырвоная марынарачка Ленкi зрабiлася y Брэсце i ваколiцах знакамiтай; да нас яна прыехала са Страдзiчаy, дзе прымала роды y сенбернарыхi коштам паyтары тысячы еyра – улюбёнкi сям’i баптысцкага прэсвiтара. У яе незвычайныя рукi – шырокiя, моцныя, з доyгiмi гнуткiмi пальцамi, фенаменальная iнтуiцыя i здольнасць не спаць днi i ночы, таму мяне не дзiвiць, што яна стала вельмi заможнай. Трэцi муж Ленкi маладзейшы за яе на пятнаццаць гадоy; пасля таго як ён сказаy аднойчы, што дзеля яе здольны стаць не толькi герантаманам, але i некрафiлам, яна пагадзiлася выйсцi за яго замуж.

А пазнаёмiлiся мы з Зарнiцкай на бульбянiку. Яна тады вучылася y шостым класе y 13-й брэсцкай школе i была першай, хто загаварыy з намi, дзеравенскiмi, якiя выбiралi бульбу на суседнiх барознах. І адзiнай, не выключаючы i настаyнiкаy, хто не кпiy з нашай мовы. Потымпотым, калi мы з Улянкай моцна пасябравалi з Зарнiцкай, яна атрымала ад нас мянушку ЗаранадБугам, або Зарнiца – ад прозвiшча i подпiсу: Зара – i закавыка.

Зосю yладкавалi y рэанiмацыю, у асобны бокс. Пачувалася яна лепш – падзейнiчалi супрацьатрутныя лекi. Доктар запэyнiy мяне, што небяспекi нiякай няма, i, дамовiyшыся, што вечарам Зосю наведае Зарнiцкая, а заyтра прыеду i я, мы паехалi назад – Ленцы трэ было вярнуцца y Страдзiчы.

У Дабрацiчах, высадзiyшы мяне, Алена падняла капот, каб нейкую там трасцу паправiць, i папрасiла прынесцi папiць. Таму першай бабу пабачыла я сама: адвалiyшыся, яна сядзела за сталом на верандзе, на лаyцы, галава закiнутая, хустка трохi спаyзла. Ямка рота. Акуляры коса на худым жаyтаватым твары.

Яна была мёртвай.




Чужая смерць


Увесь пахавальны клопат i само пахаванне прайшлi для мяне змазана. Улянка яшчэ паспела прыехаць. Людзей прыйшло няшмат, але адусюль: утравелымi сцежкамi, зарослымi кукальнiкам ды пурхаyкамi, пад хмарай, што гадавалася за Бугам, з Страдча, Дурычаy, Заказанкi прыйшлi маладзейшыя за яе, нашу бабу. Дабрацiнцы сабралiся yсе, акрамя старой Лялькi, якая даyно не ходзiць. Прыйшоy Афанасий Петрович – бабулiн дружбак з дачнiкаy. Сёння y яго за поясам адсутнiчала нязменная сякерка, але штаны былi тыя самыя – чыста памытыя, некалi даyно сiнiя. Ён адзiны заплакаy, калi труну з хаты вынеслi на двор. Ды яшчэ чапля, якая, выгнуyшы гакам шыю, пралятала y гэты момант над дваром, крыкнула: «Ай!» Я бачыла yсё праз нейкае чорнае сiта – людзей, труну, чаплю, святлейшую за хмару, якая паyзла за ёй… Уляну, Уругвайца, Лёнiху, Ярашыху, Аксанку…

Аксанка, задыханая, прыкацiла на ровары апошняй. Я яе не адразу i пазнала: яна не папаyнела, як можна было б чакаць, але за час, што мы не бачылiся – а гэта год дзесяць – змянiлася непазнавальна. Яна была як апушчаная y ваду. Мы з ёй вучылiся y адным класе, а зараз яна дырэктаравала y той самай страдзiцкай школе, дзе мы раней вучылiся. Кiyнуyшы нам, яна паклала ровар на траву, падышла да труны i пацалавала бабулю y лоб. Выпрасталася, задумалася, пагладзiла бела-карычневую руку нябожчыцы.

Хоць мне i нельга па звычаi, але я мыла бабулю разам з Ярашыхай i Кацяй Уругвайцавай – самi б яны не yправiлiся. Ногi i рукi адмыць не yдалося – за пазногцямi, у дробных трэшчынках, у капiлярах скуры засталася зямля, якая так моцна yелася y скуру, што яе не брала нi мыла, нi пемза, i цяпер я падумала, што наша баба, якая хутка стане дабрацiнскай зямлёй зусiм, была дабрацiнскай зямлёй i раней – прынамсi, часткова. Прынамсi, у частцы рук i ног.

Трымаючыся за край труны, Аксанка загаварыла. У яе змянiyся нават голас – у iм не стала самых высокiх i нiзкiх тонаy, i гучаy ён занадта роyна. Гаварыла яна па-нашаму, i людзi здзiyлена паднiмалi галовы: вiдаць, не чакалi такога ад дырэктаркi школы.

– От i зноy нам сходка. Зноy хаваем. От i вiтэ, цётка Макрынё, ад нас пайшлi. Нарабiлiся, напрацавалiся за жыццё, не было вам нi водпуску, нi выхадных – спачнеце зараз. Зямля вам пухам. Бог вашу душу прыме i каля сябе пасадзiць. А мы астанемся тут адны, без вас. Зарастуць бур’яном вашы чорныя сцежкi. Не будзе нам вашае мовы i вашае рады…

Толькi лёгкая бялявая кудзерка выбiвалася зпад Аксанчынай чорнай хустачкi зусiм па-ранейшаму, як у дзяцiнстве; на твары, у выразе сукенкi на грудзях выступiлi дробненькiя кропелькi поту, хаця на вулiцы хутка i прыкметна халадала.

– От мы хаваем сёдня вас, i нам горка, горка на сэрцы – даyно yжэ мы сiроты, а без вас асiрацеем яшчэ больш; мы вас пахаваем, а як прыйдзе наша гадзiна, хто пахавае нас? Чы астанецца тут хто? Але… У нашу гадзiну з нас i будзе спрос – а вiтэ спiце спакойна, пражылi жыццё дастойна i праведна, цётка, а мы вас не забудзем.

Аксанка пакланiлася i адышла.

Хмару працягвала холадам, дажджу зноy не будзе. Парывы ветру насiлi па двары салодкi пах скабiёзы i ад жоyтага аслiннiку пах нябожчыка. Труну павезлi на могiлкi возам. Хто прыйшоy з iншых вёсак – рушылi следам. Дабрацiнцы, акрамя Уругвайца, на могiлкi не пайшлi – не хадакi. Не тыя гады. Не пайшла i Аксанка – абняyшы Уляну, прытулiyшыся да мяне, патлумачыла, што ёй тэрмiнова трэба вярнуцца y школу, куды сёння павiнны прывезцi новыя дошкi i парты, i паабяцала днямi зайсцi…

Няцяжка расказваць пра пахаванне. Пра панiхiду пад высокiмi надмагiльнымi бар’якамi, пра пясок, якi, высыхаючы на вачах, час ад часу сплываy струменьчыкамi y свежавыкапаную магiлу, пра той момант, калi века труны зачыняюць, калi апускаюць труну y яму, i кiдаюць следам крыж-накрыж ручнiкi… Я бачыла каля сябе сваё жывое адлюстраванне – сястру, дрыжыкi на яе руках, белы твар. Бабуля строга i не раз наказвала нам, каб мы не плакалi на яе пахаваннi – плакаць па такой старой людзiне пярэчыць дабрацiнскаму этыкету. Улянка не плакала; не плакала i я, але не таму, што трымалася наказу бабы, а таму, што мяне мучыла, чорным сiтам зацягала свядомасць адно пытанне, пра якое я яшчэ не паспела расказаць Уляне… Няцяжка расказваць, цяжка было там стаяць.

Усе гэтыя днi было многа клопату, i Улянка нават не паспела яшчэ разабраць свае рэчы. Як прывезла з вакзала валiзу, так яна i стаяла y сенях. Нам не было калi пагаварыць, а тое, што я мусiла паведамiць ёй, нельга было гаварыць у гарачцы. Пiльнуючыся старога звычаю, мы сядзелi па начах каля бабулiнай труны – але толькi на змену, i пагаварыць не было як. Днём прыходзiлi бабы – толькi днём, бо yжо не тыя гады, каб па начах блукаць лесам… А нам у гэты час трэба было: купiць труну, выкапаць магiлу, дамовiцца з папом наконт панiхiды, пачысцiць трыццаць два селядцы i столькi ж карпаy, напячы мяккiх катлетаy на старыя дабрацiнскiя, страдзiцкiя, заказанскiя зубы, купiць гарэлкi i вадзiчкi – i яшчэ сто дваццаць пяць справаy парабiць… Добра яшчэ, што Зарнiцкая дапамагала, ездзячы y Брэст з Брэсту на сваiм «мерсэдэсiку». Прыехаyшы сёння, яна выбрала хвiлiнку i цiха спытала y мяне: «Сказала?» – «Не, – таксама шэптам адказала я. – Пакуль не».

Нi Антон, нi Юрка на пахаванне не прыехалi. Юрка, Улянiн муж, якраз быy у Кракаве, рыхтаваy кангрэс архiтэктараy, адказным арганiзатарам якога ён i з’яyляyся, i мы вырашылi, што яму трэба заставацца там, давесцi справу да канца, бо, калi ён з’едзе, кангрэс можа сарвацца. А на Антона я разлiчвала. Я так i не змагла да яго дазванiцца i вымушана была даць тэлеграму. Позна вечарам ён пазванiy мне сам. Далёкiм голасам паспачуваy, пашкадаваy, што не зможа прыехаць, прапанаваy прыслаць памочнiка з грашыма i машынай. Зазлаваyшы, я адмовiлася ад такой дапамогi i yжо хацела кiнуць слухаyку, як раптам успомнiла рапуху y тэлевiзары – я была yжо паспела намёртва (якi страшны каламбур!) забыць пра яе i yсё з ёй звязанае.

– Тосiк, што ты там уздумаy? Навошта табе гэта? Я так баюся за цябе…

– Не хвалюйся, – Антонаy голас памякчэy, прыблiзiyся, ён яyна не чакаy гэтага Тосiка, памяткi маладосцi, якая вымавiлася нечакана i для мяне самой. – Усё будзе вельмi добра. Ты ж ведаеш, я заyсёды гуляю толькi напэyна, з казырамi.

Як недарэчна разанула гэтае «гуляю»! Даyнавата мы з табой ужо не гулялi, я наогул забыла, што такое гульнi – усё y нашым жыццi было нават надта сур’ёзна. Але я не паспела сказаць пра гэта – у кухню, дзе я гаварыла, зайшоy Уругваец, за iм – заклапочаная Уляна. Мая прысутнасць патрабавалася на чарговай гаспадарчай нарадзе, i я паспяшалася развiтацца.

Пасля памiнак мы з сястрой не сталi прыбiраць.

– Хадзем наверх, – прапанавала Улянка, калi yсе разышлiся зза вялiкага, састаyленага з трох, стала. – Паляжым крышку. Ногi дыгаюць.

У сваiм пакоi яна апусцiлася на канапу i закрыла вочы рукой – бабiн жэст, якi мы абедзве перанялi.

– Здаецца, зрабiлi yсё так, як яна наказвала, – сказала сястра, не адкрываючы вачэй. – Як хацела. Поп толькi мне не вельмi спадабаyся – занадта спяшаyся, па-мойму.

– Улянка, мне трэба паведамiць табе адну важную рэч.

Улянка расплюшчыла вочы.

– Бабуля памерла не сама, не сваёй смерцю. Яна памерла ад таго, што нехта дабавiy у каву сардэчны прэпарат – кардыёстымфортэ. Я заварыла каву для Зоськi, калi яе yкусiла змяя, але даць не паспела – Зарнiцкая павезла нас у бальнiцу. А бабуля, вiдаць, па сваёй звычцы (каб дабро не прападала) дабавiла y каву малако i стала пiць… А y каве быy гэты лек…

– Адкуль ты ведаеш? Чаму не сказала раней? – голас Улянкi гучаy глуха.

– Кубак з кавай, выпiты напалову, стаяy перад ёй на стале, калi я прыехала. А ведаю напэyна, дзякуючы фенаменальнай нюхаyцы Зарнiцкай. Калi яна прыбегла на мой крык на веранду, кiнулася да бабулi i амаль адразу абвясцiла: «Яна памерла». Знаеш, лiшнi раз пабачыла, якая яна спраyная i якая я недарэка. Яна запатрабавала, каб мы перанеслi бабулю y хату, выклiкала хуткую – а раптам рэанiматары yсё ж… Да прыезду хуткай рабiла штучнае дыханне… А потым, калi хуткая канстатавала смерць i паехала, мы вярнулiся на веранду, я сядзела як iдал, нават нiчога не магла гаварыць, а яна пачала набiраць па мабiльнiку Хведзьку… Раптам бачу, яна неяк панюхала паветра – як сабака, бывае, робiць стойку. Потым падышла да стала, узяла кубак з кавай, таксама панюхала i пакаштавала на язык… Потым паглядзела на мяне дзiyна i кажа: «Ведаеш, Алка, у гэтую каву нешта дабаyлена. А ну дай пачак!» Яна забрала пачак з сабой на аналiз. А вечарам, калi прыехала зноy, сказала, што i y заваранай каве, i y пачку знайшла кардыёстымфортэ. Вельмi вялiкую дозу. Досыць вялiкую, каб выклiкаць сардэчны прыступ.

– А дактары з хуткай не заyважылi нiчога падазронага?

– Канечне, не. Дзевяноста сем год! Што тут падазраваць, якая тут можа быць прычына смерцi, акрамя старасцi? Напiсалi даведку, i yсё. У даведцы напiсана, дарэчы, што прычына смерцi – сардэчны прыступ, але нiкому б да галавы не прыйшло, што ён – справакаваны. Нiхто нiчога не заyважыy бы, каб не Зарнiцкая.

Мы глядзелi адна на адну. Дзве сястры, падобныя да немагчымасцi. Толькi адна крышачку кульгавая целам i вельмi кульгавая душой. Я чытала яе думкi, як свае. Улi праз мяне дасталася за жыццё пад бок i пад галаву; як сястра я не падарунак. Бывала yсялякае. Яна расшуквала мяне y хрушчобах у Менску на Розачцы i знаходзiла там у непрытомным стане. Яна плацiла дактарам за вывядзенне мяне з запою. Было, мы з ёй год не размаyлялi. Ёй прыйшлося дзеля мяне даваць хабар. І аднойчы я yжо была прытарочана да справы аб забойстве.

І вось зноy.

Самае галоyнае, гэта была абсалютна незразумелая сiтуацыя. Хто, навошта падсыпаy кардыёстым у каву? Навошта i хто?

– Так, – Улянка памаyчала. – Ну, куды yляпалася цяпер?

Я заматляла галавой.

– Не, я тут не пры чым, дакладна. Нават уявiць не магу…

– А я магу! – сястра раззлавана yсхапiлася i захадзiла па невялiкiм пакоi. – Я магу! Ты зноy бярэшся за сваё! – яна села i пацёрла лоб. – Колькi yжо можна, Ала! Мы ж дамаyлялiся!! Ужо пяцьдзясят не за гарамi!

Я маyчала, стрымлiваючы слёзы, якiя, як заyжды, падступiлi нечакана.

Улянка yзяла сябе y рукi.

– Ну, выбачай, сястрынка, – яна села i абняла мяне за плечы.

Я выцерла вочы.

– Гэта ты павiнна мне выбачыць.

– А твой кардыёстым дзе? – спыталася Улянка.

– На месцы.

У мяне праблемы з сэрцам, i я павiнна пастаянна прымаць гэты прэпарат, але толькi па паyтаблеткi y дзень. Усе мае лекi выявiлiся некранутымi.

– Так, так, так… Значыць, сiтуацыя такая. Нехта падсыпаy у каву моцны сардэчны прэпарат. Можна меркаваць, з мэтай атруцiць. Наколькi я ведаю, iм можна смяротна атруцiцца нават здароваму чалавеку, калi доза будзе вялiкая. А хвораму – вось як табе…

– Або табе, – кiнула я.

Улянка на секунду задумалася i кiyнула.

– Так, або мне, – дастаткова проста трохi перавысiць дозу, каб справакаваць небяспечны сардэчны прыступ… Зосi, можа, нiчога i не было б – яна маладая i y яе, Богу дзякаваць, з сэрцам парадак… У бабулi сэрца было вельмi зношанае, гэта так, але яна нiколi i не пiла кавы… Я, прынамсi, не помню, каб яна рабiла гэта. Ты правiльна заyважыла: што яна выпiла каву – выпадковасць. Значыць, значыць, значыць… Значыць, можна сказаць з пэyнасцю: кардыёстымфортэ y каве быy прызначаны не для яе… Для цябе?

– Не знаю. Але я бачыла смерць. За мяжой, ноччу.

– Алка, я заyважыла пачатую бутэльку вiскi за лядоyняй на верандзе… Не здзiyлюся, калi ты бачыла чарцянят y мiжскрынкавай прасторы.

Прылоyленая на гарачым, я маyчала. У хаце было вельмi цiха.

– Бабуля памерла не сваёй смерцю. Чужой. Або тваёй, або маёй. Вось усё, што мы можам цяпер сказаць.

– Не, я сапраyды бачыла смерць, – пачала тлумачыць я i спатыкнулася. Да мяне раптам дайшло, што сказала Улянка. – Тваёй смерцю? Цябе маглi спрабаваць атруцiць?

Невядомы зламыснiк хацеy смерцi Уляны? Я выказала такую здагадку проста праз раздражнёнасць, праз тое, што сястра адразу абвiнавацiла мяне. А яна паставiлася да гэтага так сур’ёзна?

І тут, у той час, калi я невымерна здзiвiлася, у час, калi сонца спусцiлася досыць нiзка i яго промнi падкрэслiлi y кожнай фарбе чырвоныя адценнi, калi святло на дварэ ненадоyга стала зусiм фантастычным, а камлi бар’якоy – мядзянымi, пачулася знаёмае тахканне матора: трактар «Беларусь» жвава бег да нашае брамы, за iм меланхалiчна, але таксама хуценька, трусiла кабылка y возе.

Гэта ехалi да нас Толiк i Валiк. Яшчэ два чалавекi з нашага дзяцiнства. З якiмi звязаныя не агульныя, а розныя yспамiны сясцёрблiзнятак. Мой Толiк – гэта мая частка yспамiнаy: зялёны мох, туман, пясок, якi налiпае на халодную скуру, худзiзна, дзякуючы якой лёгка пералiчыць рэбры…




І бранiлся непотребно, iбо бысть упоен владою…


Мой Толiк.

Да замуства справа не дайшла. Пасля школы мы з Улянкай папёрлi ва yнiверсiтэт, а Толiк – у войска. А на другiм курсе я yжо не лiчыла, што Толiк – маё наканаванне. А на трэцiм з’явiyся Антось. Не магу сказаць, што я нiколi не задумвалася, як бы магло пайсцi маё жыццё, калi б я не праiгнаравала аднойчы запрашэння y Прылуцкi клуб на танцы… Але, як бы там нi было, я яго праiгнаравала.

Цяпер Толiк працуе трактарыстам. Больш за тое, ён трактарыст. Трактарыст. Ён усё забыy. Страшэнны алканаyт; сёлета, як я чула, ён выправiy сына вучыцца y эканамiчны yнiверсiтэт у Менск, прычым на платнае. Твар у яго загарэлы да чырвонабурага, а зморшчкi настолькi рэзкiя i глыбокiя, што дна iх не вiдаць. Ён вялiкi, але yжо патроху стоптваецца ростам i звужаецца y плячах. Гандзя, ягоная жонка, актыyна робiць з яго гаспадара цяплiцаy, свiнукоy i пальмэтных яблыняy.

Валiка час змянiy менш. Ён – брыгадзiр; раней у калгасе «Шлях Ільiча», цяперака – у ТАА «Агравiталiка+». У iм больш засталося ад таго хлопчыка, з якiм мы хадзiлi y школу: круглы свежы твар, усмешка… Толькi тады ён быy з першых гарэзаy i свавольнiкаy, а цяпер набыy нейкую задуменнасць i закарэy. Раз’язджаючы па ваколiцах на сваiм возе, ён ляжыць на сене вальяжна, з форсам, рыхтык як калiсьцi ягоны дзед. А на службовай «нiве» ездзiць не любiць i амаль ёю не карыстаецца. Не мае куды спяшацца, тлумачыць.

Як нi дзiyна, але я yзрадавалася. Нягледзячы на пахавальны дзень, я yзрадавалася, калi, заглушыyшы матор, ляснуy дзверкамi трактара Толiк, а Валiк, злезшы з воза, грунтоyна прывязаy лейцы да слупка брамкi.

Пакуль мы з Улянкай спускалiся yнiз, спусцiлася за Буг i сонца. Знiклi чырвоныя водблiскi; ноч, пакуль што y сiнiм, падбадзёрыyшыся, ступiла смялей.

– Не змаглi раней, – яшчэ ад плота гукнуy Толiк. – Чарота сказаy: «Што хочаце, а не пушчу! Я i сам мусiy быy пайсцi развiтацца з Макрыняй Лукашаyнай, але ж надвор’е чакаць не будзе. Нябожчыца сама была гаспадыняю, яна нам прабачыць. Звязем сена – разам на магiлу сходзiм».

– І праyда ж, хмара за Бугам стаяла, – дадаy Валiк, падыходзячы. – Але бач ты, холадам працягло. А yжо ж яго i трэ было б, гэтага дажджу. Тым больш, што сена сёння мы апошняе звезлi… Так што вы не крыyдуйце, што на пахаванне не прыйшлi. Ну нiяк не выходзiла.

– Што вы выбачаецеся, – махнула рукой Улянка. – Добра, што вось заехалi. Пойдзем дахаты. Вы рукi памыйце, а мы стол спарадкуем…

Мы з сястрой прыбралi талеркi, шклянкi i вiдэльцы, паставiлi чыстыя прыборы. Толiк з Валiкам адцягнулi два лiшнiя сталы, i мы селi.

Днём мы з Улянкай не сядалi за памiнальны стол. Там паднесцi, там падабраць – трэ было паслугаваць людзям, што прыйшлi y апошнi раз да бабулi. Такая была наша задача на хаyтурах, i яна нам даyно, настойлiва i падрабязна была ёю ж, бабуляю, расталкавана. Але цяпер вечар, цяпер iншая справа. Цяпер кожная страва скiнутая з трох талерак у адну, афiцыйная частка скончылася.

Толiк адкаркаваy бутэльку i, на iмгненне замёршы над маёй чаркай, запытальна глянуy на Улю. Яна кiyнула, i ён налiy мне. Я на такiя рэчы yжо не рэагую, прывыкла – што будзеш рабiць, алкагалiчка, сабой распараджацца не можа.

Цiшыня. Цямнее за акном, голая лямпачка. Кожны раз на Вялiкдзень у гэтым самым пакоi мы накрывалi на стол. Бабуля нiколi не сядала на пачэснае месца – заyсёды збоку, прыцiснуyшыся да каго з дзяцей, але перад першай гаварыла заyжды яна. Звычайна y вершах – простыя думкi, дзеяслоyныя рыфмы. А цяпер цiшыня, i мы маyчым, трымаючы гарэлку перад сабой.

– Дык што я хацеy сказаць? – Толiк устаy, чаго я ад яго не чакала. – Мо i не мне трэ было б першаму, але што ж… Я вось што сказаць хачу: першае, што я помню y сваiм жыццi – баба Макрынька. Ды вы ж ведаеце: калi мне было чатыры гады, я на плёсе бiy лёд i правалiyся, а яна мяне выцягла. Выратавала. Дык вось помню: хапаюся пальцамi за ледзяныя брылы, а яны выслiзгаюць, i то чорная вада перада мной, то белы снег i сiняе неба, i вось раптам мяне хапае за каyнер моцная рука, i я yжо ляжу на снезе, мне не хапае паветра, а з рота iдзе пара… І яна мяне на рукi, i yбягi…

Валiк раптам засмяяyся i адразу ж сумеyся недарэчнага смеху:

– Ох, цябе яна пёрла y чатыры гады, а мяне y пяцьдзясят чатыры…

– Як так?

– Ды з месяц таму, вяртаyся аднекуль праз Дабрацiчы, бачу – баба Макрыня цягне мех на спiне, iдзе, на кульбу спiраецца. Я з возу злез, кажу – дайце памагу! А яна праз свае акуляры прыгледзелася, пазнала i кажа: «А, Валiчак! Спасiба, але я шчэ цябе пацягну, не толькi мяшок!» – «Няyжэ ж?» – «А от!» – Я смехам падышоy, яна мех звалiла на зямлю, а мяне падхапiла i падняла! Я, праyда, адразу саскочыy, але ад зямлi яна мяне адарвала… Дык памянём.

– А помнiце, як яна гэтага тоyстага адшыла? – працягваy Толiк, калi мы выпiлi.

– Не было нiкога y Дабрацiчах, хто б раней за яе yставаy.

– Мой бацька расказваy, што яна адзiная з жанчынаy магла yпраyляцца на жняярцы.

– А як яна бiлася з аграномам?

– А як павесiла шалёнага ката?

– І тапiла кацянятаy, i ганяла сабак, i бiла дзяцей, што лазiлi y садок…

– Хто разумее бабулю, той разумее yсё, – сказала Улянка.

– Якiя незвычайныя словы, – заyважыy Валiк.

– Гэта не мае, – азвалася Улянка.

– А твой, казалi, падаyся y выбары? – павярнуyся да мяне Толiк. – Рызыкоyны. Дык ты, мусiць, зараз паедзеш у Менск, дапамагаць?

З’ехаць у Менск? Такая думка дасюль мне не прыходзiла. Антон мяне не клiча, а самой напрошвацца… Тут застаецца бабiна хата, бабiн сад, бабiна гаспадарка… Я iх не кiну. Адчуваю, што маю абавязак давесцi iх да ладу. Адчуваю, што мушу разабрацца з тайнай бабулiнай смерцi – тут у Дабрацiчах, дзе yсё i адбылося.

Я паглядзела на сястру i пабачыла, што яна мяне разумее.

Пасля другой сястра коратка расказала хлопцам, што бабуля памерла праз тое, што нехта з невядомых прычынаy падсыпаy у каву кардыёстымфортэ.

– Няясна, навошта канкрэтна, для каго, – сказала сястра. – У такой дозе гэта атрута i для Алкi, i для мяне – для любога, у каго слабае сэрца. Але yдарыла па бабе.

Насычаны гарэлкай Толiк, ды пасля другой, не вельмi паверыy:

– Ого! Дык гэта ж дэтэктыy! «Забойства y Дабрацiчах», 1-я i 2-я серыi.

Нiхто не падтрымаy няyдалы жарт.

– У мiлiцыю трэба паведамiць, – прапанаваy Валiк.

Мы з Улянкай пераглянулiся. У мiлiцыю? Што яны могуць зрабiць у той мiлiцыi? Калi i завядуць справу па спробе забойства, то будуць млява адпрацоyваць заробак, а праз нейкi час закрыюць справу праз недахоп доказаy… Каму памагла мiлiцыя? Цi ёсць наогул такiя людзi, за выключэннем як у дэтэктывах, што круцяцца штовечар на расейскiх каналах?

– Не, мiлiцыю мы нагружаць не будзем, – пахiтала галавой Улянка. – Там у iх iншых справаy хапае.

– Правiльна! Нашто нам мiлiцыя? Самi разбярэмся! – у Толiку бушаваy энтузiязм алкаголiка, i Валiк супрацьпаставiy яму скептыцызм здаровага брыгадзiра:

– Як?

– Трэба думаць! Трэба шукаць, каму выгадная смерць!

– Чыя? Бабы?

– І яе, i цябе, i цябе, – Толiк падбароддзем паказаy на мяне i Улянку, якая y гэты час адышла ад стала i села на канапу. – Трэба напiсаць спiс тых, каму вы можаце перашкаджаць у нечым.

– А можа гэта yжо… – пачаy быy Валiк i сцiх. – А што то была за кава?

– Звычайная кава, – адазвалася я. – «Якабс», «Крёнунг». Я яе часта купляю. Пачак быy пачаты, я некалькi разоy iм карысталася.

– А калi апошнi раз?

– Дык вось не памятаю! Ужо думала, але не магу yспомнiць! За yсiмi гэтымi падзеямi выветрылася з галавы. Я ж часта каву п’ю. Мо y той дзень зранку? Цi пазатым вечарам? Памятаю, Мiшык да мяне заходзiy на тым тыднi, яго частавала, але, канечне, пасля гэтага яшчэ пiла…

– Трэба шукаць матыy, – настойваy на сваiм Толiк.

– Ага, а потым высвятляецца, што забойца – акурат той адзiны, у каго матыву якраз i не было, – заyважыy Валiк.

– Але ж трэба з чагосьцi пачаць!

– Як бы там нi было, варта звярнуцца y мiлiцыю. І павыкiдайце, калi ласка, тыя прадукты, што былi y вас адкрытыя, купiце новыя, – гэта не будзе лiшнiм у любым выпадку, – заyважыy Валiк.

– Паслухайце, – нейкiм змененым голасам раптам перабiла яго Улянка. – Паслухай, Алка, ты ведаеш, што y цябе тут?

За размовай Улянка адрухова yзяла са столiка ля канапы адну з наваленых там тэчак i пачала рассеяна гартаць. Цяпер, трымаючы разгорнутую тэчку на каленях, яна глядзела на мяне з нейкiм дзiyным выразам твару.

– Дык ты ведаеш, што y цябе тут?

– Бадай цi не! Гэта дакументы з архiва, я збiралася з iмi працаваць.

– А ты iх хоць праглядала?

– Не было калi. А што?

– Вось слухайце, – i Улянка павольна, каб мы лепш разумелi, пачала чытаць; дзiyныя словы асаблiва гучалi y цiшынi вечара.

– «Протэстацыя месцича львовского пана Хрыстофа Сторымовича, цехмистра злотников, на пана Бартоша Костомлоцкого об нападе, обранене и уближене. Одбывалося в городе Берестью Великого княства Литовского дня 28 месяца Липца году господнего 1650. Перед нами, бурмистрами, райцами и лавниками, того дню на справах судовых в ратушу берестейском будучыми, изусно оповедал и скардзил мешчанин места его королевской милости Львовского цехмистр злотников Хрыстоф Сторымович пан Трызна на земянина воеводства Берестейского его милость пана Бартоша Костомлоцкого, господаря Костомлот и земель прилеглых, о том, што ж деи сего року месяца Липца 26 дня, пан Хрыстоф Сторымович, яко чоловек спокойный и никому ни в чом невинный и покоем права посполитого обварований жадной прыкрости и обельги, по своих справах был на реце Бугу, правым берегом шол, шукаючы певны пакунек, схованый там его отцом, паном Сторымой Трызной, гды пан Бартош Костомлоцкий нагле вкупе зе свыми холопами напал, и крваве пана Хрыстофа и бывших с ним людзи обранил и зранил, и прыгрозил забити, и крычал, же не дозволит прывлащать скарб, ктуры ведлуг праву посполитому належiт пану Бартошу Костомлоцкому, поневаж в ему належней земли ест схованы. На то пан Хрыстоф одпорал, же шукает не скарб, тылько певный пакунек небощыка свого отца, и показал таку цедулу, також тестамент пана свого отца, ктуры отец тему 2 лета назад вертался з Берестья до места Львовскего водой Бугом и коло млыну Костомлоцкага нападлы окрутныя апостаты гвалтовники, и имали все майно и забияли люди, аже вратунку не было, ино пред смертью пан Сторыма Трызна поспел заховати лар з клейнотами, ктуры мел з собой, в певнем месцы, и написал цедулу, ктуру цедулу слуга верный до Львува доставил и пану Христофу передал. Пан Бартош шаблею грозил, и бранился непотребно, ибо бысть упоен владою, а холопы киями и ланцухами, прымусили пана Хрыстофа цедулу отдати, а в той цедуле показано, где належит шукати лар з клейнотами. То пан Хрыстоф Сторымович Трызна досведчал, же ест наступца свого отца и просит панув бурмистров, радцев и лавников рачити прымусити пана Костомлоцкого повернуть цедулу и штраф поменёному Костомлоцкому присудити, а маючы в том великий жаль и крывду немалую, i хотячы з тым паном Костомлоцким у суду належного правне поступовати, просил, иж бы тое оповеданье и жалоба была до книг меских берестейских записана. Што ест записано».

Я перавяла дыханне i зiрнула на хлопцаy. Валiк мройна пасмiхаyся, у Толiка блiшчэлi вочы, а yсмешка стала больш акрэсленай i шырокай. Прапалi без следу гэтыя пяцьдзясят гадоy, прапалi i калгас, i ТАА «Агравiталiка+», i нэндза, i клопат, не было нi абседжаных дачнiкамi прыгоркаy, нi зялёных рапух у тэлевiзары – тут сядзелi дзецi Дабрацiчаy, i жыццё было наперадзе, а зямля y гэты час стала празрыстай, як шкло, i адкрылiся скарбы – i не толькi кляйноты львоyскага ювелiра… Улянка глядзела на нас насмешлiва – але вiдно было, што i яна, гiсторык, якому не y навiнку трымаць у руках старажытныя паперы, уражаная.

– Ну як, усё зразумелi? – спыталася яна.

– Што ж тут не зразумець, – Толiк шумна yздыхнуy. – Нейкi ювелiр плыy Бугам, на яго напалi бандыты…

– Рэкецiры, – удакладнiy Валiк.

– Ага, рэкецiры, а ён перад смерцю схiтрыyся схаваць лар з каштоyнасцямi ды яшчэ перадаць сыну цыдулу… Запiску, значыцца, дзе той лар шукаць… А далей што было? Аддаy той пан Кастамалоцкi цыдулу? І што са скарбам?

– Тут больш нiчога, здаецца, няма. Далей iдуць iншыя акты.

– І yсё гэта адбывалася вось тут, паблiзу! Не верыцца.

– А што ж ты думаy, што тут людзi не жылi? Не елi, не пiлi, грошы не зараблялi?

– Цiкавая ж твая работа, Алка! Гэта не на трактары гной вывозiць.

– Ды якая яна мая! Калi б Улянка не пачала праглядаць папкi, я б iх так нечытанымi назад i аддала.

Я зусiм, трэба прызнацца, забыла пра дакументы з архiва!

Перад тым як паехаць з Менска, я спрабавала знайсцi работу – i лепш па спецыяльнасцi, чым на Камароyцы гандляваць алеем – i звярталася дзеля гэтага да знаёмых. Вольга Бабкова,[10 - Прыдуманая аyтарам асоба.] задумаyшыся на хвiлiну, сказала гэтым сваiм голасам, у якiм, за закрытымi аканiцамi, напэyна, жыве Вользiна душа:

– Ведаеш што, здаецца, у нас у архiве ёсць магчымасць папрацаваць па-за штатам – расчытваць старыя акты. Гэта, канечне, капейкi, але, з другога боку, i не кепска – будзеш сядзець у сваiх Дабрацiчах i разам з тым працаваць, чытаць i набiраць на кампутары старыя дакументы.

Такi варыянт выклiкаy у мяне прылiy радасцi. Ён падаyся мне iдэальным спосабам паступова вярнуцца да спецыяльнасцi. (Хаця, калi падумаць, гэта смаленая кабыла y чыстым выглядзе: у гадах, калi iншыя рыхтуюцца да пенсii, я збiралася пачаць працоyную дзейнасць па спецыяльнасцi! Але былi y мяне свае прычыны: я шукала работу, бо мне трэба было адчуць сябе незалежнай; незалежнай мне трэба было адчуць сябе таму, што мой муж Антось знайшоy сабе маладую, i мне пра гэта данесла ананiмка па тэлефоне; а здрадзiy мне муж, таму што больш не мог выносiць маёй недарэчнасцi i хацеy сабе нармальнага жыцця…)

У архiве мяне нагрузiлi гурбай ксеракопiй старых нечытэльных актаy. Я гартала грунтоyна сшытыя y тэчкi ксеракопii, i мой энтузiязм прыкметна меншаy. Я абсалютна нiчога не магла разабраць! Вязь калiграфiчных i не вельмi лiтараy, кiрылiца i лацiнка… Усё ж такi я вельмi даyно вучыла палеаграфiю ва yнiверсiтэце, i з таго часу не практыкавалася. У Дабрацiчах жа на мяне навалiлася гара справаy, таму гэта yсё i ляжала на стале некранутым.

Сама не чакаючы ад сябе такога, я бомкнула:

– Слухайце, а калi лар гэты так недзе i ляжыць? А што, калi яго пашукаць? Улянка, колькi цяпер могуць каштаваць кляйноты вырабу сямнаццатага стагоддзя?

Улянка пацiснула плячыма.

– Залежыць ад таго, з чаго i як яны зробленыя. Калi, прыкладам, срэбныя, то… ну, не ведаю, можа, прыкладам па некалькi дзясяткаy – сотняy даляраy кожны… А калi залатыя, ды добрай, якаснай работы, ды з брыльянтамi, то могуць i вельмi дорага каштаваць… Калi маюць гiстарычную i мастацкую вартасць – то наогул немаведама колькi, нават i да мiльёнаy… Мяркуючы па тым, што гэты пан Трызна iх шукаy з рызыкай для жыцця, мусiць, былi досыць дарагiмi для свайго часу, не бiжутэрыя… Здаецца, я нешта чула пра ювелiра Трызну, але дакладна не памятаю, я не спецыялiст па сямнаццатым стагоддзi. Але выкiньце гэта з галавы, – рашуча адсекла сястра, заyважыyшы, што хлопцы, як i я, пiльна яе слухаюць. – Шукаць скарб – гэта несур’ёзна.

– Чаму несур’ёзна? – ускiнулася я. – Таму што я гэта прапанавала?

– Некалькi соцень даляраy кожны… – задуменна паyтарыy Толiк i пачухаy прыгожае брыво. – А сапраyды, чаму несур’ёзна?

– Ведаеце, дарагiя мае, увогуле скарбаy як такiх у зямлi многа, гэта вядома. Як сказаy Валiк, людзi тут жылi, i грошы зараблялi… А паколькi для мiнулых часоy закапаць грошы y зямлю было таксама натуральна, як нам сёння адкрыць рахунак у банку, i паколькi на кожнага цяпер жывучага прыпадае мноства yжо памерлых, то зразумела, што i скарбаy павiнна прыпадаць нямала, але ж… Скарбы знаходзяць або выпадкова, або y вынiку стараннага збору i аналiзу iнфармацыi. У дадзеным выпадку iнфармацыi яyна замала. Ну што мы ведаем: ювелiр схаваy свой лар недзе на Бугу, магчыма, у ваколiцах Кастамалотаy, але гэтыя ваколiцы могуць быць досыць вялiкiмi, прытым на абодвух берагах ракi, а берагi гэтыя нам недаступныя – правы бераг на нейтральнай паласе, левы – i увогуле Польшча… Самi Кастамалоты на польскiм беразе… Усё гэта занадта няпэyна. І потым, вы ж бачыце, лар ужо шукалi: i сын ювелiра, i гэты Кастамлоцкi, напэyна, калi цыдулу забраy… Ды i цi да скарбаy нам цяпер? Мне то напэyна не до тэго, – Улянка устала i зноy падышла да стала. – Давайце яшчэ вып’ем. Здаецца, на памiнках трэба пiць тройчы, а мы ж на памiнках.




Першае знаёмства з Кукалем Іванам Мiтрычам


Больш за yсё наступным ранкам мне хацелася выспацца. Паспаць. Вось выцягнуцца i спаць, спаць, спаць. Даць адклякнуць напятым нервам. Даць спакой целу. Але гвардыя на двары не здавалася i патрабавала свайго yжо на досвiтку; стогнучы, прыйшлося паднiмаць сябе з ложка. Куры выляталi з курнiка, як дурныя; гусi шалёна гагалi; качкi кракалi; трусы абуралiся моyчкi, толькi выразна шморгалi насамi; а калi я яшчэ y паyсне адчынiла хлявок, свiння yсчала такi пранiзлiвы вiскат, што я была на мяжы таго, каб забiць яе на месцы сваiмi рукамi. Забiць… Гэтае слова yтыркнула мяне y рэчаiснасць, як у разетку. У доме адбылося забойства, незразумелае, але яyнае.

Бабулi больш няма.

– Усё засыпана яблыкамi, – Улянка прыпёрла два агромнiстыя кашы белага налiву i вывалiла y кутку веранды. – Чатыры днi не збiралi, зямля белая.

Я пачала насякаць буракi, мяшаць крупы i ставiць на газ дробную бульбу.

– Чаго гэта ты так рана yсхапiлася? Я дык, каб магла, то i не yставала б. І трэ было жыyнасць выпусцiць, калi yжо yстала.

– Не думала, што забаyлюся y гародзе. Можа, кавы?

– Давай. Усё роyна спаць ужо не лягу.

– А потым трэба яблыкамi заняцца. Не прападаць жа iм. Давай я займуся сняданкам, а ты, можа, пайдзi памыйся, а то глядзець страшна. Дастань з гарышча тыя радны, на якiх баба сушыла яблыкi, – крыкнула яна мне yслед, калi я yжо iшла да рукамыйнiка.

Рукамыйнiк, якога датыкалiся бабулiны рукi. Яе лаyка. Каранi дрэваy на сцяжынках, па якiх яна хадзiла. «Зарастуць мае чорныя сцежкi», – часам казала яна, гледзячы yдалячынь. Няyжо так i не даyмеецца нiхто, навошта мы yсе топчам чорныя сцежкi?

Запахла кавай, якую запарыла Уляна, узяyшы з новага, прывезенага з Берасця, пачка.

А на гарышчы пахла даyнiной. Павуцiнне i пыл. Па кутках ляжалi нямногiя лахi, якiя бабуля не лiчыла патрэбным палiць: грунтоyныя кросны, некалькi старых польтаy, тоненькая каета, з якой хадзiлi y школу, пэyна, гадах у 20-х… Я перабiрала старыя рэчы i мiжволi працягвала думаць пра бабу. Яна была чалавекам яркiм, неардынарным, багата адораным… У такiх людзей заyсёды знаходзяцца i ворагi… Ну i што, што ёй амаль сто было, ну i што, што жыла яна, не выязджаючы з Дабрацiчаy… Тут таксама кiпяць жарсцi… Не, бачыць Бог, гэта нават больш рэальна, чым дапусцiць, што атрута y каве была прызначана мне. Госпадзе, цi ж я каму патрэбная?! Цi, дакладней, каму я да такой ступенi непатрэбная? Смешна! Вядома, я бесталковая, але што нiкому не перашкаджаю – то напэyна. Яшчэ больш недарэчна лiчыць, што нехта хоча смерцi сястры. Вось у каго не можа быць не тое што ворагаy, а нават нядобразычлiyцаy… Яе любяць усе, каго я знаю. Яна чалавек, чалавек са стрыжнем, чалавекплячо, на якое можна заyжды спярэцца. Камертон, па якiм правяраюць дакладнасць гучання ноты. Не, немагчыма паверыць, што яе нехта намагаyся знiшчыць.

Запыленая бутля-гамза… У тыя часы, калi знайсцi бутэльку, як i абгортку ад цукерак, было раскошай i yдачай, мы заyсёды бралi яе y поле, яе было зручна насiць – яна аплецена дротам i з дроту ж зроблена пятля-ручка. Захаваyся нават корак – нейкая туга скручаная паперчына. Я выняла яе. Пад пальцамi разгарнуyся зжаyцелы лiст са сшытка, на якiм у паyцемры праглядаyся малюнак. Я падышла да акенца. Гэта мой дзiцячы малюнак? Улянчын дзiцячы? Не. Так малявалi дарослыя y сярэднiя вякi: добра прамаляваныя дэталi, але лiнii трохi касыя; многа дэталяy, але прапорцыi парушаныя; маляваy, напэyна, дарослы чалавек, мусiць, нават здольны, але якi нiколi не вучыyся гэтаму, нават аловак рэдка трымаy у руках… Там была выява маладога чалавека; каржакаватага, з носам, у кепцы. Прамаляваны каyнер кашулi, гузiкi, набойкi на абцасах чобатаy. Рукi тоyстыя, моцныя. Вельмi падобны чалавек i на адвароце. Я прыгледзелася: выцвiлы надпiс, некалькi разоy iмя: Stepan.

А нiжэй польскiмi лiтарамi, але yкраiнскiмi словамi:



Sonce nyzenko

Pryсhodz, serdenko

Tody pryjdesz

Jak Lalku prozenesz


Пiсала наша баба, здагадалася я. А намаляваны, значыць, той самы Сцяпан. Лёнiха, гэтае дабрацiнскае iнфармацыйнае агенцтва i архiy разам, данесла да нас калiсьцi гiсторыю кахання i здрады, героямi якой былi наша тады яшчэ маладзенькая незамужняя баба, такая ж маладзенькая Лялька i гэты Стэпан. Па словах Лёнiхi, Сцяпан i наша баба кахалi адно аднаго i хацелi пабрацца, але потым Лялька адбiла Сцяпана – проста дзеля iнтарэсу, ён быy у яе васямнаццаты. Хутка Лялька яго кiнула, ён паспрабаваy вярнуцца да сваёй Макрынькi, але яна яго напёрла i выйшла замуж за нашага дзеда Васiля, аднак нiколi y жыццi Ляльцы не прабачыла. Сапраyды, колькi помню, яны сварылiся, наша баба i баба Лялька… Баба Лялька цяпер бязногая – яе разбiy паралiч; у адрозненне ад нашай бабы, яна i y старасцi захавала мiлавiднасць; у яе мяккiя карыя вочы i зморшчыны, якiя Гогаль назваy бы гарманiчнымi. Але за гэтай мiлавiднасцю крыецца характар не менш моцны, чымся y нашай ведзьмы.

– Ну i што ты ёй скажаш? – пацiснула плячыма Улянка, калi я паказала ёй знойдзеную на гарышчы цыдулу i прапанавала схадзiць да бабы Лялькi. – Чы то нэ вiтэ, баба Лялька, атруцiлi нашу бабу? Песня пра Грыця нейкая…

– Грыця – не Грыця, але трэба ж, як кажа Толiк, з чаго-небудзь пачаць! Можа, выйдзем на нейкую зачэпку, хоць якую! Цi так i будзем тут сядзець i чакаць у бяздзеяннi? Я хачу знаць, хто гэта зрабiy i навошта! І потым, ты не думаеш, што атрута можа яшчэ дзе з’явiцца цi яшчэ якая трасца адбудзецца?

– Ну добра, сходзiм, толькi давай спачатку яблыкi спарадкуем. Але яна нават не можа хадзiць, баба Лялька. Не, гэта ахiнея, немагчыма.

Парадкаванне яблыкаy зацягнулася, бо iх быy мiльён, а Улi мусова было перапрацаваць усе. Потым трэ было зноy кармiць жыyнасць, парадкаваць хлеy – свiння нарыла горы… Выбралiся, калi yжо павярнула на вечар.

Хацiна Лялькi не так далёка ад нашай, з другога боку пагорка. Каб прайсцi да яе, трэба мiнуць маёнтак, якi нядаyна набыy пад дачу y нашчадкаy старога Дзянiса нейкi венеролаг. Цяпер тут дым каромыслам: хату абклалi цэглай, надбудавалi другi паверх, прырабiлi абавязковую лазню, сярод двара красуецца басейн, з якога б’е фантан. Тут бегаюць дзецi, пахне шашлыкамi, стол ломiцца, вецер трэпле над iм яркi тэнт. Мы прайшлi yздоyж плота з рабiцы. Ляжкастыя жанчыны загаралi y шэзлонгах, мужчыны, якiя ведаюць, навошта жывуць, пiлi пiва. На цаглянай сцяне вiсеy вазон з пiскам сезона – малiнавай сурфiнiяй.

Ляльчына хата стаiць якраз насупраць. На двары валяецца сухая вужыная шкурка; чорнае драyлянае кола прарастае палыном ля калодзежа. Старая Лялька i яе дачка Лялька таксама абедалi – яны сядзелi на загаце, а на сподачку памiж iмi ляжала нарэзаная i пакрашаная алеем цыбуля; яшчэ быy хлеб. Прысмакi, якiя мы прыхапiлi i якiя выступiлi нагодай для нашага вiзiту – маyляy, прынеслi бабе, якая праз бязногасць не магла прыйсцi, з памiнак куццi, а разам з ёю i яшчэ таго-сяго, – былi тут яyна дарэчы.

Баба Лялька сустрэла нас сардэчна i ветлiва; яна так заyжды yсiх сустракае. Яна пакланiлася нам са сваёй загаты i падзякавала, пасадзiла каля сябе i пачала распытваць, але хутка я пабачыла, што нам лепш пайсцi: яны абедзве – i Лялька-старая, i Лялька-маладая – былi папросту галоднымi. Голад дасюль быy з iмi заyсёдна, як з iсцiннымi дабрацiнцамi. Але дабрацiнскi кодэкс не дазваляy паказваць, што галодны, не дазваляy есцi y прысутнасцi чужых.

Лялька-старая валодала сабой лепш, а вось Лялька-маладая з прастадушнасцю вар’яткi не зводзiла вачэй з мiсак з катлетамi i халадцом. А яна – сапраyды вар’ятка; яна наша раyналетка; зiмой i летам туляецца ад бар’яка да бар’яка; у хустцы, зпад спаднiцы вiдаць сарочку з засохлымi крывавымi плямамi; твар густа намазаны бураком або абсыпаны радыкальна ружовай старызнай пудрай. Яна yвесь час засяроджана думае пра нешта, але гаворыць, пра што б яе нi спыталi, заyжды толькi два сказы: «У тую нядзелю мы былi y царкве. І y тамтую нядзелю». Яна штонiшто разумее, дапамагае мацi: капае i поле гарод, кормiць курэй, але ёй трэба казаць. Сама б яна нават вады не выкруцiла. Іншых дзяцей, акрамя гэтай нябогi, у бабы Лялькi yжо няма.

Улянка цiшком падапхнула мяне локцем у пуза, i я yжо памкнулася yставаць, але раптам мiзансцэна змянiлася.

Чорная дарагая машына – здаецца, гэта быy «мерсэдэс» – падкацiла амаль бясшумна i спынiлася. Адчынiлася задняя дзверка, i на пыльную, выпаленую бязлiтасным сонцам траву Ляльчынага падвор’я ступiла бездакорная, iдэальна чыстая лакiрка, блiснуy шаyковы полыск калашыны – выйшаy мужчына.

Колькi yсяго было наканавана мне перажыць праз яго! Госпад Бог, напэyна, па смерцi памесцiць нас недзе побач.

Вельмi прыгожы; моцныя, поyныя сiлы i думкi рысы. Твар вельмi плаyна пераходзiць у шыю, а сiлуэт моцнага цела трохi шыракаваты праз паyнату. Зрэшты, паyната не празмерная, вiдаць, што яе трымаюць у запланаваных межах.

Гэты чалавек адыграy мо найважнейшую ролю y маiм жыццi. Твар у яго быy смуглявы, як бы злёгку абпалены гарачым ветрам, i цяпер паветра абвявала яго iнакш, чым iншых.

– Добрый день, – спакойна павiтаyся ён.

– Добрага здароyя, – троху насцярожана адказала Улянка.

– Меняа заавут Иван Митрич, – незнаёмец гаварыy, канечне, па-расейску; адны галосныя ён каyтаy, а iншыя трохi расцягваy. – А вы, надо думать, Ульяна и Алла? У меня к вам дело, я заезжал счас к вам, но вас не окзаалось, – ён павёy рукой у бок нашай хаты. – Удачно, что вы тут… Ну что, бабшка, наадумалась? – звярнуyся ён да Лялькi.

– А мой ты сынку! То ж я нiц ня знаю! Я ж стара, я yжэ тут памiраць буду.

– Бабшка, я же тебе всё об’яснял! От ведь старуха, толкую-толкую ей, да толку нет, – павярнуyся ён да нас. – Цяжка са старымi, – ён добразычлiва пасмiхнуyся. – Вось людзi, – ён кiyнуy на насельнiкаy суседняга двара, якiя yсе пiльна глядзелi y наш бок, – нармальныя, разумныя, з iмi мы адразу дамовiлiся.

Венеролаг, вiдаць, прыняy жэст Івана Дзмiтрыевiча як заклiк падысцi i адразу заспяшаy да нас.

– Рэч вось у чым: я хачу выкупiць усю гэтую зямлю, – Кукаль шырока павёy рукою. – З пагоркам, крынiцамi, дубровай. Вашыя yчасткi таксама. Плачу добрую цану. Ідзi, я зараз падыду, – адаслаy ён назад венеролага, i той паслухмяна павярнуy. – Я пабудую тут дом адпачынку. Якая будзе ваша цана?

– Не будзе нават мовы нi пра якую цану. Наш дом не прадаецца, – здзiyлена адказала Улянка.

– А ты што скажаш? – спытаy ён мяне.

– Папрашу звяртацца да мяне на вы.

– Я заплачу вельмi добра, можаш спытаць вось у iх, – i ён зноy паказаy на дом з сурфiнiяй на сцяне. – Сто тысячаy. Ну, дамовiлiся?

Лялька-маладая не вытрывала, дастала з мiскi катлету i пачала есцi; яна заплюшчыла вочы, зрабiyшыся падобнай да раслiны, якую палiваюць у спёку.

– Ты сумасшедший? – спытала Уляна.

– Я дзелавы чалавек. Мне трэба гэтая зямля. Сто дзесяць. Падумай, якiя грошы, – ён як ацэньваючы акiнуy вокам Уляну, – ты столькi за yсё жыццё не атрымаеш. Уяyляеш, колькi за iх можна купiць? Гэта ж багацце, спадчына для дзяцей.

Кукаль гаварыy спакойна, ветлiва, хоць i на «ты», але Улянка пачала закiпаць.

– Мае дзецi – не твой клопат. Дом не прадаецца, я ж сказала.

– Паслухай, ну гэтая старая розум згубiла, але ж ты ж сучасны чалавек? Чаго yпарцiцца? Купiце сабе многа лепшы дом у iншым месцы.

– Сам купi сабе дом у iншым месцы.

Ён прыyзняy брыво. З машыны выйшлi два высокiя маладзёны; як у дурным фiльме, далiбог. Але голас Кукаля пакуль заставаyся роyным. Рухам стомленага чалавека ён пацёр лоб.

– Падумайце. Ну, застаняцеся вы тут… Якая вам карысць будзе сядзець пад плотам дома адпачынку? Адпачывальнiкi, тое, гэтае, шум, гам… Падумайце над маёй прапановай. Тут будзе вялiкi комплекс. Вось там – галоyны корпус, тут – бар, абсталюем крынiцу як след, купал надбудуем, расчысцiм…

Трохi далей за пагоркам стаяy дом бацькi Толiка. Стары Ёвiк даyно памёр, Толiк жыy у прымах у Страдзiчах, але тут трымаy гарод. Мусiць, пачуyшы ляскат дзверак, ён вызiрнуy з хлява, дзе нешта парадкаваy i заспяшаy да нас, як быy, з вiламi y руках.

– Што ж, давайце так дамовiмся, – падвёy рысу Кукаль. – Я дам вам на роздум дзеньдругi, але не цягнiце, мне час дарагi. Не забывайце, грошы – яны yсеагульны эквiвалент, а з домам усякае можа быць… Ён старэе, рассыпаецца, шашаль яго точыць, згарэць можа, цi мала што…

Ён няспешна павярнуyся i, так i не падышоyшы да венеролага, больш не зiрнуyшы y наш бок, сеy у машыну, i «мерсэдэс» ад’ехаy.

– Тоyсты зноy наконт куплi дома прыязджаy? – пацiкавiyся Толiк, падыходзячы.

– Ты яго ведаеш?

– Бачыy. Бачыy, як ён прыязджаy да вашай бабы i яна яго адшыла – помнiш, я гаварыy на памiнках? – бачыy, як прыязджаy да бабы Лялькi – добрага здароyя, баба! – чуy, як яна прыкiдвалася дурнiцай…

– Што за ён?

– Дык бiзнэсмен. Круты. У яго бiзнэс у Берасцi, рэстараны, месцы на рынку… Але, гавораць, асноyны даход яму прыносяць наркотыкi i прастытуцыя. Ён тут у нас асоба вядомая. Кароль. Ну i чагосьцi yцямяшылася яму купiць тут зямлю.

– І да цябе прыходзiy?

– Не, наш участак яму не патрэбны. Вось тут, на пагорку, каля крынiцаy ён хоча будавацца. Дом адпачынку, а на самай справе, гаварылi хлопцы на рабоце, будзе бардэль.

– Што-оо?

– Бардэль. Блядзюшнiк.

Няма словаy, маyчанне.

– А што ж мiлiцыя, улады? – спытала я няyпэyнена.

Толiк толькi пацiснуy плячыма.

Лялька-маладая yзяла з мiскi кавалак шынкi.

– Ведаеш, – сказала Улянка, калi мы вярталiся дадому, – а вось у гэтага Івана быy матыy жадаць бабiнай смерцi. Магу сабе yявiць iх размову з бабуляй. І, здаецца, ён з тых, каго сумненнi i сумленнi не мучаць.

– А сёння y яго, як я разумею, з’явiyся матыy жадаць i нашай смерцi. І гэта yзаемна.

Узаемна? Я крывiла душой, праyды няма куды падзець.

На Іванавым твары адбiлiся тайныя знакi. Ёсць твары пустыя. Ёсць твары, поyныя цяжкога насення. А ёсць твары, на якiх адбiтыя тайныя знакi. Гэтыя – самыя прывабныя. Вось такi твар у Івана. Твар, пастава, непустыя вочы – я заyсёды рабiла выснову пра людзей з першага погляду. Мала хто з першага погляду спадабаyся мне так, як Іван. Канечне, мы не прадамо яму дом, але навошта Уляна гаварыла з iм так рэзка?

У чалавека з такiм тварам можна закахацца, больш за тое, яго можна кахаць, – думала я, верная мужава жонка, моyчкi iдучы далiнай побач з сястрой. Не веру y тое, што пра яго плявузгаy Толiк. Проста яму зайздросцяць.

Калi мы прыйшлi дадому, Улянiн мабiльнiк, якi яна забыла, надрываючыся, аж скакаy па кухнi, а да плота падрульваy Ленчын бусiк.

Улянка вярнулася ад тэлефона задуменная, патлумачыла:

– Мне трэба заyтра на адзiн дзень у Менск, тэрмiнова выклiкаюць.

– Ну дык чаго ты кiснеш? З’ездзi, калi трэба.

– Нt хочацца тут вас пакiдаць.

– А што, ёсць нейкiя навiны? – пацiкавiлася Ленка. – Што тут у вас увогуле? Як справы?

– Ды без асаблiвых пераменаy, – пацiснула я плячыма, – можна сказаць.

– Ох, трэба пагаварыць, – Ленка зiрнула на гадзiннiк, – маю дзесяць хвiлiнаy. Перш за yсё, Алка, ты больш неапазнаных лятальных аб’ектаy не бачыла? Ну там, смерцi цi яшчэ якой жанчыны y белым?

– Можаце лiчыць мяне вар’яткай, але, калi ласка, не y вочы! Гэта не глюкi! Я не была тады п’янай, я потым выпiла. І я бачыла нейкую мумiю на мяжы. І хопiць ужо, Уляна, выстаyляць мяне на пасмешышча i рабiць з мяне дуру.

– Чаго ты расхадзiлася? Я перадала Ленцы тое, што ты расказвала, яна спытала y цябе… Хто тут робiць з цябе дуру? Ды нас тут ужо горшы за жанчыну y белым вiзiтант наведаy, – сястра павярнулася да Зарнiцкай. – Гэты yжо i мне y вочы кiнуyся.

– Лiтаральна? – узняла бровы Зарнiцкая.

– Пакуль не, – i Улянка расказала пра размову з Іванам Мiiтрiчам.

– Значыць, гэта праyда, – спахмурнела Ленка. – Мне казалi, што Кукаль хоча будаваць недзе цэнтр адпачынку, i я нават бачыла праект… Шчыра кажучы, нават чула, што y Дабрацiчах…

– Дык ты яго ведаеш? І y яго сабак лечыш?

– У яго жывёлаy няма, але жыць у Брэсце i не ведаць Кукаля немагчыма.

– Раскажы.

– Ды асаблiва няма чаго расказваць. Багаты. Заснаваy прэмiю «Брастчанiн года». Катэдж у яго y Вычулках. Праyда, чуткi пра яго розныя ходзяць. Аднойчы y кампанii чула, як адзiн такi Куля даводзiy, седзячы y лазнi, што Кукаль – галоyны туташнi бандыт, прычым бандыт, так бы мовiць, беззаконны.

– А Куля – гэта хто?

– Кулееy яго прозвiшча. Таксама цаца. Ён, бач ты, бандыт законны, развiy там у лазнi цэлую тэорыю пра тое, што ва yсе часы, пачынаючы ад княжых цiвуноy, iснавалi людзi, больш цi менш наблiжаныя да дзяржавы, якiя дапамагалi ёй рэгуляваць фiнансавыя дачыненнi памiж людзьмi… І ён, маyляy, займаецца гэтым, бо гэта патрэбна грамадству.

– Дык ён як гэта, крыша?

– Менавiта.

– І цябе крышуе?

– Не, я яму не па зубах, але не y гэтым справа. Куля вяшчаy, што, маyляy, Кукаль зусiм расперазаyся, зрывае дамовы, не трымае слова… Што ён падабраy пад сябе – шляхам брутальнага збiцця i нават забойства – i рэкецiраy на мяжы, i путанаy на менскай шашы, i наркату, што y прыгарадных вёсках, ён арганiзаваy немалую сетку прытонаy… Што з гэтага yсяго, а зусiм не з рэстаранаy i не з рынку, цякуць яго вялiзныя даходы. Куля нават цiшком распавёy, што менавiта Кукаль – замоyнiк забойства Радыёнава. А, вы ж не ведаеце, мiнулай вясной у нас адбылося жорсткае забойства: начальнiка гарадской мiлiцыi Радыёнава знайшлi разам з маленькiм сынам забiтымi y Льнянскiм лесе. Забойцаy, канечне, не знайшлi, але пасля гэтага y газетах перасталi з’яyляцца артыкулы пра тое, што вось мытнiкi зноy знайшлi партыю наркотыкаy, а мiлiцыя накрыла вiдэацэнтр дзiцячай парнаграфii…

Мы маyчалi. Шумелi сосны. Што тут будзеш гаварыць? Што тут скажаш? Зло вiравала; цi быy Кукаль яго ачольнiкам, цi не быy, а зло вiравала, танчыла, балявала, падбiраючыся да нашай зямлi, якую Кукаль назваy грунтамi. Я б i саступiла, але побач са мной, на шляху гэтага дзiкага танца, на парозе гэтай бальнай залы, стаяла сястра, i я ведала, што яна якраз не адыдзе. Ну а калi так, то i я буду побач з ёй.

– Не, Кукаль не падсыпаy бы y каву кардыёстым, – пахiтала галавой Ленка, калi Улянка прапанавала ёй гэтую версiю. – Нават калi лiчыць, што ён на такое здольны. Ён папросту падаслаy бы каго са сваiх ахоyнiкаy – а iх у яго досыць – з нажом цi пiсталетам – i справе канец. Хутка i надзейна. Тут нехта знаёмы, нехта, хто ведаy асаблiвасцi стану вашага здароyя…

– Але навошта? На якую халеру?

– А гэта yжо, дзеyкi, не y мяне пытайцеся, а y сябе.

– Чуеш, а чаго ён так учапiyся за Дабрацiчы, гэты Кукаль? Чаму яму менавiта тут закарцела будавацца? – спытала Уляна.

– А я знаю? У багатых свае капрызы: вось заманулася, i yсё. Месца ля мяжы, недалёка ад трасы – на клiентаy спадзяецца. Дальнабойшчыкi там розныя, турысты… А можа, радовiшча тут адшукаy нейкае. Нафту. Дык хоча купiць зямлю, пакуль нiхто не дазнаyся, я ведаю?




То нiц!


У задуменнi, нага за нагу, брыла я на гарод, маючы y руках матычку i вiлы, а y галаве – цвёрды намер давесцi да ладу граду з трускаyкамi – як данiну памяцi бабулi; бо па мне – то хай згараць яны ад гэтай пякельнай сушы, гэтыя трускаyкi, чым хутчэй, тым лепей… Сёння ранiцай Улянка паехала y Менск. У гарачцы збораy, кармёжцы клятай свiннi (халера, ну нашто мне яна? – я ж, ясная справа, нават не змагу yзяць у рот адбiyныя з гэтых тлустых сцёгнаy, бо буду памятаць гэтыя кемлiвыя вочы!) я на нейкi час забылася на пытаннi, якiя займалi мяне y апошнiя днi, а вось цяпер, у адносна вольную хвiлiну, па дарозе на гарод, яны зноy выплылi на паверхню, як бурбалкi балотнага газу з чорных нетраy. Прааналiзаваyшы яшчэ раз усё, што адбылося, я вырашыла, што час ужо спалохацца i прыняць нейкiя захады дзеля абароны сябе.

Раптам зза куста вывернулася на дарогу жанчына.

Спалохацца я паспела. А прыняць захады – не.

– Аксанка?! Як ты мяне напалохала! – я хацела з палёгкай уздыхнуць, але yздых засеy мне y горле.

Твар у яе быy жахлiвы. Маска белай смерцi. Калi спачатку я yздрыгнула проста ад нечаканасцi, то, прыгледзеyшыся, застрашылася менавiта таго, што кiпела y яе вачах. Апошнi раз мы бачылiся на пахаваннi бабы, i тады, паабяцаyшы адна адной сустрэцца найблiжэйшымi днямi, рассталiся зусiм мiрна. Але цяпер яна была раз’юшаная, быццам вось толькi што, за хвiлiну да гэтага, я нясцерпна яе пакрыyдзiла, зрабiла нейкую неймаверную шкоду, здрадзiла, забiла яе дзiця… Поyныя вусны аж скруцiла ад злосцi, а вялiкiя вочы звузiлiся да шчалюбiнаy.

– Ах ты, гадзiна! – ускрыкнула яна i моцна пхнула мяне y грудзi.

Я yпала нiцма, выпусцiyшы з рук свой сельскагаспадарчы iнвентар.

Аксанка схапiла маю цяпку, замахнулася зза пляча i секанула па мне. Я y гэты момант ужо паднiмалася, але адхiлiцца не паспела – вострае лязо yрэзалася мне y спiну, пад лапатку. Гэта была старая бабулiна матычка, вастрынёй яна не саступала нажу: зробленая на замову кавалём адразу па вайне, з лёгкiм альховым, адлякаваным часам тронкам.

Ад шоку, болю, нечаканасцi я зноy упала.

– Аксанка, ты што!?

– Заб’ю! – Аксанка схапiла вiлы.

Гавораць, у стрэсавыя, небяспечныя для жыцця моманты людзi набываюць неймаверную моц i спрыт i дзякуючы гэтаму выратоyваюцца. Можа быць. Але да мяне гэта не мае дачынення. Воля y мяне занадта слабая – гэта я адчувала не раз. Фатальна адчула цяпер. Замест таго, каб крычаць, уцякаць, хоць нешта рабiць, я толькi няyцямна, да межаy магчымага расплюшчанымi вачыма глядзела на Аксанку, на yзнятыя нада мной вiлы i не магла нават варухнуцца.

Але памерцi на дарозе y гарод ад рук сяброyкi дзяцiнства мне суджана не было.

Раптам твар яе перамянiyся, змякчэy, i я зразумела, што застануся жывой. З усяе сiлы яна yвагнала вiлы y пясок побач з маёй галавой i, выдыхнуyшы з нянавiсцю: «Каб ты здохла, праклiнаю цябе!» – знiкла за кустом, як i не было.

Я здолела вырваць цяпку са спiны. Кроy на сталёвым лязе, як густая фарбагуаш.

Я страцiла прытомнасць.

Далейшае памятаю yрыyкамi.

Добра памятаю пясчынкi – маленькiя валуны, белыя, залатыя, шэрыя перад маiмi вачыма. Заклапочаны мураш у роздуме круцiць вусiкамi. Чырвоная пляма на пяску каля майго пляча.

Лялька-маладая. Закусiyшы губу, абсыпаная ружовай пудрай, з нафарбаванымi бураком шчокамi, яна сядзiць побач, выцягнуyшы загарэлыя да кален i малочныя вышэй ногi, малюе пальцам па чырвонай крывавай пляме i з цiкавасцю разглядае мяне.

– Лялька, калi ласка, паклiч каго-небудзь, – з цяжкасцю разляпiyшы вусны, папрасiла я. – Скажы мацеры.

– У тую нядзелю мы былi y царкве, – адказала Лялька. – І y тамтую нядзелю.

Яна сядзела побач са мной, перасыпаючы са жменькi y жменьку пясок… Рукi прыгожыя, тонкiя…

Потым, памятаю, твар Ярашыхi качаyся нада мной, бы y сiняй смузе – карычневы ад сонца твар, у рамцы белай хусткi, на тле высокага неба:

– …цярпi, Алка! То нiц, Алка, то нiц. Вочы не заплюшчуй! – але я, мусiць, заплюшчыла вочы.

Памятаю прэтэнзiю фельчаркi з хуткай:

– Ну, разве можно было вырывать из раны мотычку? Ничего нельзя было трогать, – бурчэла яна, увiшна перабiнтоyваючы мне спiну.

У бальнiцу першай да мяне прыляцела Зарнiцкая.

– Ну, ведаеш, гэта yжо перабор! – накiнулася яна на мяне з парога. – Сяджу, нiкога не чапаю, пачыняю прымуса, тут звоняць з бальнiцы, што ты паступiла з сечанай ранай!

– Я папрасiла цябе паклiкаць, – прашаптала я.

Ад лекаy, якiх мне шчодрай рукой тут адмералi, нямеy язык ды хiлiла y сон.

– Жывёлаy тваiх суседка гэтая, што цябе знайшла, Вера Мiкалаеyна, сказала, пакормiць. Але што, дзеля Бога, з табой здарылася? Хто цябе так?

Я коратка расказала Ленцы пра напад Аксанкi, з якой яна, дарэчы, пару разоy сустракалася, падкрэслiyшы, што нiчога не разумею y прычынах такога экстравагантнага yчынку i пакуль прашу яе, Ленку, шчыльна трымаць рот на замку на гэты конт.

– Экстравагантнага!? Яна ж магла цябе забiць! – Ленка рашуча абцягнула сваю чырвоную марынарку. – Значыцца, вось што! Вы можаце там што хочаце вытвараць, але заyтра, калi цябе выпiшуць – а доктар кажа, што заyтра можна выпiсаць, бо y цябе галоyным чынам быy шок ад болю, а з яго цябе вывелi – я папрашу Хведзьку прывезцi табе чатырох пiтбультэр’ераy! Маyчы! Ён начэпiць iх на двары, дык хоць буду мець пэyнасць, што нiхто да цябе без тваёй згоды не даскочыць. Заадно патрымаеш iх, пакуль я не вярнуся, – бо мы заyтра y адпачынак y Польшчу, у Кастамалоты. – Раптам яе наведала новая думка. – І ведаеш што? Давай мы возьмем з сабой i Улянiных дзяцей!

Я, толькi выведзеная з шоку, ледзьве не yпала y яго назад.

– Ашалела! Столькi народу з сабой папрэш?!

– Ну i што? Казiк з Лiнай ужо не немаyляты, а мае кабылкi дык i зусiм дарослыя. Ім там напэyна будзе цiкава. Нас запрасiy мясцовы святар, ён арганiзаваy у Кастамалотах невялiкi скансен: экскурсii па наваколлi, царква, якую пабудавалi адразу па прыняццi унii, старыя дамы пад саламянымi стрэхамi… Нашы з лячэбнiцы yжо былi, проста y захапленнi засталiся. Ёсць што паглядзець. Рыбалка на Бугу, зноy жа. А то, як гаворыць мой муж, – горад над Бугам, горад над Бугам… а таго Буга y вочы не пабачыш… Словам, званi Уляне, хай бяжыць да натарыуса афармляць дазвол на выезд. Хай дзецi лепш пабудуць за мяжой. Уляна як у вiр скача, ты y нешта такое yляпалася незразумелае – давай пакуль патрымаем дзяцей далей ад роднай краiны.

Уляна павiнна была прывезцi y Дабрацiчы з Менска сваiх дзяцей, Лiну ды Казiка, але з улiкам апошнiх падзеяy iхняе знаходжанне y Дабрацiчах выглядала yжо папросту небяспечным. Таму прапанова Зарнiцкай прываблiвала.

Лiна – хроснiца ЗарынадБугам, i тая ставiцца да яе з асаблiвай пяшчотай. Ды i наогул яна, хоць i носiць чырвоныя пiнжакi i варочае мiльёнамi, ставiцца з пяшчотай да yсяго, што варушыцца – зрэшты, i да таго, што не варушыцца таксама. І дочкi яе, «кабылкi», такiя ж, як мама. Замежныя пашпарты y Улiных дзяцей былi – помнiцца, i дазвол на выезд Уляна з Юркам афармлялi яшчэ на пачатку лета – словам, я прызнала, што гэта было б някепска, перагаварыла з сястрой, i Лена памчалася yсё арганiзоyваць, паабяцаyшы праз дзве гадзiны прыехаць яшчэ раз.

Але пра якi вiр гаварыла Зарнiцкая? Што y яго скача Уляна? Я не паспела гэтага абдумаць, бо мяне наведаy яшчэ адзiн чалавек.




