Таварыства кнiгалюбаy
Андрэй Лазар


«Таварыства кнiгалюбаy» – гэта не проста незвычайная гiсторыя, а раман-рэбус, у якiм сплялося вельмi шмат: дэтэк- тыyны сюжэт, таямнiчыя героi, глыбiня падтэкстаy…Чытач, нiбы даследчык, крок за крокам iдзе пакручастай сюжэтнай сцяжынкай, сустракаючы на ёй шмат цiкавага. Лiтаратура пра лiтаратуру – гэта неверагодна захапляльна. Не верыце? Разгарнiце кнiгу i пераканайцеся самi…





Андрэй Лазар

Таварыства кнiгалюбаy





© Лазар А., 2016

© ТАА «Выдавецтва «Регистр», 2016





Прадмова yкладальнiкаy да шаноyных чытачоy


Само па сабе выданне, якое вы бачыце перад сабою, уяyляе збор асобных тэкставых дакументаy, якiя змяшчалiся y адной тэчцы пад назвай «Таварыства кнiгалюбаy». Дадзеная тэчка была знойдзена y сакрэтным аддзеле адной старажытнай спецыяльнай установы, якая захоyвала разнастайныя матэрыялы для наступных пакаленняy з надзеяй, што прыйдзе час, калi падобныя рэчы дазволяць чытаць шырокай аyдыторыi.

Адназначна сказаць складана, што за гiстарычныя помнiкi перад намi. З першага погляду, гэта шараговыя дакументы, магчыма, пратаколы цi занатоyкi, з iншага – нечыя лiтаратурныя практыкаваннi. Таксама названую тэчку можна расцанiць як працяг летапiснай традыцыi, каранi якой варта бачыць ужо y антычнасцi. Нельга дакладна высветлiць, у якiя часы пiсалiся прыведзеныя нiжэй тэксты, як iх ацанiць i колькi чалавек прыклалася да iх стварэння. Усё гэта патрабуе пiльнага i грунтоyнага вывучэння. Вiдавочна адно: перад намi культурна-гiстарычны помнiк, якi патрабуе шматбаковага даследавання, таму Мiнiстэрства лiчбавай iнфармацыi палiчыла магчымым апублiкаваць знойдзеныя тэксты y сусветнай iнфармацыйнай прасторы.

Тэчка «Таварыства кнiгалюбаy» складаецца з двух раздзелаy: уласна тэксту «Таварыства-кнiгалюбаy.бел» i дадатку з меншымi па аб’ёме матэрыяламi. Выданне разлiчана y першую чаргу на спецыялiстаy у галiне гiсторыi i лiтаратуры, аднак павiнна быць цiкавым i звычайнаму чытачу, якi не абыякавы да мiнуyшчыны як сваёй планеты, так i Сусвету.

Усе заyвагi, пажаданнi, каментары, аналiзы i iнш. дасылаць на сайт Мiнiстэрства лiчбавай iнфармацыi:

www.таварыства-кнiгалюбаy.белwww.таварыства-кнiгалюбаy.бел (#)

www.knigalub.bywww.knigalub.by (#)



Перадрукоyка без дазволу i спасылак на першакрынiцу недапушчальная.



Усе правы абароненыя.




Таварыства-кнiгалюбаy.бел





Глава першая

Дзiyныя весцi, або Галоyная навiна



Перад бiблiятэкай стаяла шмат народу. Я не скажу, што звычайна там бывае пуста, але столькi людзей у гэтым храме ведаy мне нiколi не даводзiлася бачыць. Усё ж такi дзве тысячы сто нейкi там год на вулiцы. Можа падацца, што я перабольшваю, але не. Паверце, я ведаю, аб чым гавару, бо амаль штодня, нiбы пад прымусам, хаджу y самую аyтарытэтную бiблiятэку горада… Чаму я туды цягаюся? Гэта iншае пытанне, ды i на яго ёсць адказ: мушу пiсаць дысертацыю… Сказаць, што гэта мне не падабаецца, я не магу, але y душы звiняць цiхiя ноткi расчаравання y сваiх марах: фiнансаванне маёй сферы знiжаецца, а жорсткiя тэрмiны робяць працу прымусовай, што таксама не лепшы варыянт. У стагоддзе высокiх тэхналогiй увесь час насiцца з папяровымi мастацкiмi кнiжкамi, напэyна, занадта рамантычна нават для мяне. Ды зараз пра iншае. Я зайшоy у будынак, падышоy да гардэроба i падаy верхняе адзенне. Са здзiyленнем заyважыy, што за мной вокамгненна yзнiкла чарга з дзесяцi чалавек, а yваходныя дзверы працягвалi ляпаць. «Дзiвы-дзiвосы!» – стрэлiла y галаве. За пятнаццаць год навуковай i лiтаратурнай працы падобнага i блiзка не было.

– Нешта сёння шматлюдна, – захацелася па старой звычцы завесцi размову са спадарыняй Ангелiнай, менеджарам па верхнiм адзеннi карыстальнiкаy. Гэтая спадарыня звычайна не была моцна занятая i любiла паразважаць са мной на высокiя тэмы.

– І не кажыце, – па-простаму i душэyна адказала яна. – Я yжо запыхалася тут палiтоны цягаць, хутка гаплiкi скончацца, а толькi самая ранiца.

– Не затрымлiвайце, калi ласка! – даляцеy гучны голас з чаргi.

– І сапраyды, – нясмела падтрымалi астатнiя галасоy дваццаць адтуль жа.

– І сапраyды, – замiтусiлася спадарыня Ангелiна, чым дала мне зразумець, што сёння я буду размаyляць хiба што сам з сабою.

– І сапраyды, – згадзiyся я.

Мяне чакала чытальная зала для навукоyцаy. Там я заyсёды адчуваy сябе yтульна: цiшыня, спакой, можна няспешна працаваць або з разумным выглядам чытаць цiкавую кнiгу. Некалькi драyляных сталоy, як у ХХ стагоддзi, i безлiч сучаснай бiблiятэчнай тэхнiкi стваралi тую гармонiю, якая неабходна сапраyднаму навукоyцу. Гэтае месца часам непераадольна прыцягвала, там мае рукi самi бралi папяровыя слоyнiкi, часопiсы, карацей, усё, што стаяла y памяшканнi y вольным доступе. Калi надакучвала перагортваць старонкi пальцамi, можна было проста yключыць камп’ютар, а далей – iнтэрнэт у дапамогу. Дома y мяне не атрымлiвалася працаваць так заyзята. Вiдаць, не на пустым месцы з’явiлiся размовы пра «атмасферу гiстарычных месцаy». Да таго ж не yсе кнiгi i сёння знаходзяцца y вольным доступе, часам трэба добра паварушыць сховiшчы, каб нешта знайсцi. І вось ногi yжо самi павярнулi y навуковую залу, калi мне раптам закарцела праверыць, што адбываецца y звычайнай. Нездарма ж столькi народу набегла y бiблiятэку, тут павiнна было адбыцца нешта неверагоднае. Паколькi зараз асаблiва спяшацца да навуковай дзейнасцi не хацелася, я вырашыy пагадзiцца са сваёй цiкаyнасцю. І пагадзiyся.

Велiчная, манументальная карцiна намалявалася перад маiмi вачыма: людзi стаялi каля кнiжных палiц i хутка гарталi старонкi кнiг. Дакладней, абсалютная большасць гартала хутка, нiбы нешта шукала, а некаторыя гарталi павольна i yчытвалiся. Кiнулася y вочы, што выданнi выбiралi розныя: i папулярную лiтаратуру, i дзiцячую, i нон-фiкшн, i нават даyно запыленыя напаyнавуковыя трактаты-сачыненнi. Ад навуковай звычайная чытальная зала (яна ж выконвала ролю абанементу) адрознiвалася тым, што y ёй шэрагамi на палiцах стаяла мноства папяровых кнiг. Раз на тры днi кнiгi замянялi, i такiм чынам чытачы атрымлiвалi яшчэ большы выбар выданняy. Калi папяровага асобнiка не было, яго запампоyвалi на электронную «чыталку». Праз два тыднi копiя файла самаадвольна выдалялася. Але гэтымi дабротамi жыцця карысталiся мала, i бiблiятэкары звычайна не былi моцна абцяжараныя натоyпам клiентаy. Па праyдзе, найбольшы попыт на абанеменце адзначаyся на фiльмы i музыку. «Адкуль жа менавiта сёння y столькiх людзей узялася такая прага да кнiжнай навукi?» Гэта сапраyды было пытаннем на мiльярд умоyных адзiнак самых каштоyных грошай у свеце. Нехта выкрыкнуy: «Ёсць!» Але праз iмгненне расчаравана выдыхнуy: «Усяго адна…»

Падзiвiyшыся на yсё гэта, я вырашыy пайсцi на сваё месца y навуковай чытальнай зале, пакуль яго яшчэ не занялi. «Можа, гэта якi перфоманс, цi акцыя, цi эксперымент, цi проста спецзаданне…» – мiльгалi бесперапынку думкi. Трэба праверыць у iнтэрнэце. Сёння я чамусьцi яшчэ нiводнага разу не наведаy сусветную сетку, нават тэлевiзар не глядзеy. Такое выпадае рэдка, але бывае: тэлевiзiйныя навiны праспаy, мабiльнае прыстасаванне нечакана разрадзiлася.

Месца, канешне, занялi: аднекуль узнiклi «руплiвыя» навукоyцы са спецыяльнымi пасведчаннямi. Прыйшлося выбiраць з таго, што засталося: або самае рыпучае крэсла, або пяць разоy рамантаванае. Выбраy чамусьцi рыпучае. Сеy. Дастаy мабiльнае прыстасаванне. Падключыy зарадку. Пачакаy, пакуль прыстасаванне «ажыло» i загрузiлася. Адкрыy старонку папулярнага iнтэрнэт-партала. І… У топе навiн шыкоyна вiсеy наступны загаловак: «Вядомы мiльярдэр схаваy у кнiзе чэк на мiльярд… i не толькi». Маё крэсла актыyна зарыпела. Я перайшоy па спасылцы. Калi коратка, дык у артыкуле апавядалася прыблiзна наступнае: на сваёй старонцы y сацыяльнай сетцы вядомы мiльярдэр i вялiкi жартаyнiк па сумяшчальнiцтве размясцiy аб’яву наступнага зместу: «Я схаваy у кнiзе y адной з бiблiятэк краiны чэк на мiльярд умоyных адзiнак. Чэк на прад’яyляльнiка. А каб было цiкавей, пахаваy грошы меншымi купюрамi на тую ж суму y розных кнiгах самых розных бiблiятэк. Шукайце i чытайце! Дакладней, чытайце i шукайце! І хай дапаможа вам шыфр. Можна не дзякаваць!»

«Жартаyнiк!» – адразу падумаy я. «Але ж сёння не дзень смеху», – дагнала супрацьлеглае меркаванне i не затрымалася y галаве. Я папрасiy славутую дзiцячую кнiгу «П.Р.», пра хлопцаy, якiя шукалi прыгод i заблукалi y балотах. Мая дысертацыя прысвечана дзiцячай лiтаратуры, таму трэба было папрацаваць з гэтым старым, зацертым, ды yнiкальным выданнем. На факультэце настойвалi, каб я хутчэй абаранiy дысертацыю на найвышэйшую навуковую ступень, бо y iншым выпадку павышэнне па службовай лесвiцы мне не свецiць, а калi з’явiцца якi-небудзь ахвотнiк да кар’ернага росту, дык можа дайсцi да таго, што прыйдзецца мяне пераводзiць на iншую, менш прэстыжную пасаду. Канкурэнцыя – i нiчога асабiстага, такiя парадкi. Нават тэрмiн абароны прызначылi. Але работа y гэты дзень зусiм не iшла: вакол натоyп i шум. Я скарыстаyся сваiм становiшчам i як адказны навуковец узяy патрэбную старую кнiгу дадому. Адмiнiстрацыя бiблiятэкi y сувязi з непрадбачанымi абставiнамi прэтэнзiй не выказала, тым больш я правераны чалавек. «Напэyна, заyтра yсё супакоiцца», – хацелася верыць мне.

Я пашкандыбаy дахаты так павольна, што, напэyна, i смоyж абагнаy бы мяне. Нечаканыя падзеi затлумiлi галаву, нiчога не хацелася, таму настрою працаваць не было. Дома я паглядзеy фiльм пад нумарам 100 са спiсу найлепшых кiнашэдэyраy ХХІ стагоддзя. Фiльм быy настолькi цiкавы, што я пад яго сумленна заснуy.

Назаyтра мяне з нейкага перапуду панесла праверыць, як справы y храме ведаy. Чаго ж не зробiш, каб адкласцi напiсанне дысертацыi на заyтра.

Перад бiблiятэкай мiтусiлася яшчэ большая, нават непраходная чарга. Над дзвярыма вiсела вялiзная аб’ява: «Уваход у бiблiятэку – 10 умоyных адзiнак за гадзiну». «Нiчога сабе! Такога я не чакаy!» – эмоцыi ваявалi з розумам. Праз колькi хвiлiн на сваiм мабiльным прыстасаваннi я прачытаy, што дырэктары бiблiятэк «вымушаны yвесцi плату за карыстанне бiблiятэкай у сувязi з наплывам наведвальнiкаy i для паляпшэння iх абслугоyвання». Людзi yпарта не разыходзiлiся. Я зразумеy, што сёння папрацаваць у чытальнай зале не давядзецца. Праз Валянцiну, знаёмага менеджара па прыбiраннi пакояy, бо да астатнiх супрацоyнiкаy не мажлiва было дабiцца, я даволi хутка зайшоy у бiблiятэку праз службовы yваход, дамовiyся аб падоyжаным тэрмiне карыстання кнiгай «П.Р.», а таксама yзяy дадому такую-сякую лiтаратуру.

Пакуль мне неслi кнiгi, я, як звычайна, пачаy у навуковай чытальнай зале гартаць слоyнiк, якi стаяy у вольным доступе. На адной старонцы я заyважыy купюру намiналам 100 умоyных адзiнак… не паверыy сваiм вачам i хутка загарнуy гэтае выданне. Прынеслi патрэбныя кнiгi. Я паклаy «заможны» слоyнiк на стол, адвярнуyся, выбраy неабходную лiтаратуру. Тут мне падумалася: «А можа, трэба было б тыя 100 адзiнак узяць сабе, раз выпаy такi шанец?» Раптам падышоy чалавек, моцна пацiснуy мне руку i выйшаy. Што гэта было, я зразумеy потым, калi y слоyнiку не знайшоy сваiх грошай.

Я прыйшоy дадому, сеy за стол, але праца не iшла. З галавы не вылазiy гэты чэк, гэтыя кнiгi, гэтыя людзi… Крыху раззлаваны, я палез у iнтэрнэт. Усе навiны былi забiтыя «жартам мiльярдэра». Чаго тут толькi не лупцавалi! Рэпартажы, версii, аналiтыка, чуткi… Пiсалi, што мiльярдэр проста робiць сабе рэкламу, таму адмаyляецца ад любых каментароy. Што бiблiятэкары проста нахабна зарабляюць грошы на бедных людзях, бо yночы, i гэта бачыла мноства людзей, яны перабралi фонды, знайшлi грошы, але вырашылi прытрымаць iх, каб людзi iшлi y бiблiятэкi. Што такая падзея павiнна паyплываць на развiццё кнiг. Што на чэк палююць розныя структуры i арганiзацыi. Што людзi бяруць выхадныя, каб пайсцi y бiблiятэку. Што з’явiлiся неверагодныя чэргi, у якiх адбываюцца махiнацыi. Што чэка няма… Вечарам апублiкавалi вялiзны артыкул пра эканамiчны эфект ад «чэка y бiблiятэках». У сацыяльных сетках хвалiлiся, хто колькi грошай i y якой бiблiятэцы знайшоy. Некаторыя пiсалi, што нават прачыталi тую шчаслiвую кнiгу, дзе iх чакаy грашовы прыз. Эканамiсты падлiчылi, што за два днi y «кнiгасховiшчах» знайшлi каля мiльярда. З гэтай нагоды сур’ёзныя аналiтыкi сталi сцвярджаць, што бiблiятэкары самi падкладваюць грошы, каб зацiкавiць людзей. Паказвалi першыя падробкi yсiмi жаданага чэка… Карацей, iнтэрнэт i разам з iм увесь свет шумелi, ды i тэлебачанне не адставала. Адметная навiна завiтала y кожны дом. Некаторыя эксперты нават прагназавалi нашэсце турыстаy з нагоды «чэкавай лiхаманкi». Пакуль я yсё гэта перачытаy, надышла ноч. Мой графiк работы над дысертацыяй падказваy, што я яго крыyджу i не выконваю. Таму праз «не хачу» на стол былi-такi выкладзены кнiгi.

Я доyга глядзеy на «фалiянты» i змагаyся з жаданнем пайсцi спаць. І тут мне кiнулася y вочы, што кнiга «П.Р.» нядаyна была падклеена. Неверагодныя думкi yлезлi y маю ачмураную навiнамi галаву. А раптам там чэк? Яго ж маглi схаваць не на старонках, а, як у старажытнасцi, у пераплёт. Як той вандал, я разрэзаy стары пераплёт унiкальнай кнiгi. І знайшоy там… чэк. Стары чэк на прад’яyляльнiка на суму адзiн мiльярд умоyных адзiнак! Я ледзь не пасiвеy.

Я хацеy адразу кiнуцца y банк, каму-небудзь патэлефанаваць, крычаць пра yдачу на цэлы свет, але… Праз хвiлiн пятнаццаць эйфарыя прайшла i на мяне напалi высакародныя думкi. Я падумаy, што, калi зараз паведамiць каму-небудзь аб знаходцы, людзi зноy адвернуцца ад бiблiятэк, ад кнiг, ад таго, што дорага душы i сэрцу, таго, за што я цiха i без надзеi на перамогу змагаyся палову свайго жыцця. Вось гэтая yзнёслая i нiкому не патрэбная сентыментальнасць цi натхнёнасць прымусiла мяне не паказваць чэк нiкому. Хаця б тры днi… А yпартасцi i сiлы волi там, дзе яе выяyляць не абавязкова, мне заyсёды хапала.

…Праз тры днi я сядзеy дома i разважаy, што рабiць далей. Дысертацыя сумна паглядала на мяне i амаль што плакала. Думкамi апанаваy чэк, мроiлася пра маю ролю y свеце, наляталi развагi пра лёс, фантастычныя планы i шмат чаго яшчэ. І толькi цяпер мяне нешта насцярожыла y чэку. Ён быy нейкi стараваты з выгляду, але астатнiя акалiчнасцi не пакiдалi сумненняy – дакумент сапраyдны. За тры днi пра эканамiчныя варункi i не толькi можна даведацца вельмi шмат. Чым я, мiж iншым, таксама займаyся, калi крыху адключаy летуценне. Таму я не надаy належнай увагi цвярозым назiранням, а палiчыy iх выбрыкамi свядомасцi i ператамленнем ад эмоцый.

Тым часам па тэлебачаннi казалi, што розныя арганiзацыi шукаюць сляды чэка. Што невядомыя рабуюць дамы людзей, якiя бралi «на рукi» якую-небудзь лiтаратуру з якiх-кольвек бiблiятэк. Што натоyп людзей у бiблiятэках стаy трохi меншым. Што некаторыя зарабiлi на «дасцiпнай акцыi мiльярдэра». Што стала адраджацца хоць нейкая цiкавасць да кнiг. Выданнi наперабой друкавалi рэйтынгi самых шчаслiвых бiблiятэк i кнiг горада, дзе людзi знаходзiлi якiя-небудзь грошы, але як i кiм гэтыя рэйтынгi складалiся, заставалася загадкай.

Я быy, так бы мовiць, на ростанях. Вакол маёй хаты швэндалiся падазроныя людзi, чаго раней не заyважалася. Час iшоy. І гэта магло скончыцца не вельмi добра. Трэба было нешта вырашаць, таму я палiчыy, што мая павольнасць выканала сваю справу. Людзi зноy гавораць пра лiтаратуру, няхай i y дзiyным святле. Але хай так… але гавораць. Час падумаць пра свой лёс. Я яшчэ раз паглядзеy на чэк, памацаy яго, злупiy нейкую чорную плямку, якая замiнала воку: праз гэта нешта шчоyкнула на электроннай частцы дакумента, але я не звярнуy на гэта yвагi.

Мяне нiхто не турбаваy. Патэлефанавала толькi калега. Яна вельмi добры спецыялiст у лiтаратуры, надзвычай захапляецца ёй. Праyда, калега калi-некалi мне тэлефанавала, пiсала, часам нават спамiла, а яшчэ часта раiлася са мной як з больш вопытным спецыялiстам, бо я ажно на чатыры гады старэйшы i маю больш пераканаyчы стаж працы. Маладая дзяyчына спыталася, дзе я падзеyся, чаму не заходжу ва yнiверсiтэт. Набiвалася y госцi. Я амаль згадзiyся. Яе настойлiвасць, ды i сама яна, заварожвалi. Гэта трэба прызнаць нават з навуковага боку. Але ж выпаy, як гаворыцца, не той момант. Я папрасiy яе зайсцi пазней. Акурат па абедзе я выйшаy з хаты, каб рушыць у банк. Незнаёмец, якi трэцi дзень з васьмi ранiцы да дзевяцi вечара сядзеy разам з камп’ютарам пад маiм акном, паглядзеy на мяне са здзiyленнем, устаy i нiбыта пакрочыy па справах. А пераходзячы дарогу, я напаткаy яе, маю калегу. Яна iшла да мяне.

– Прывiтанне, Усяслаy! – павiталася яна. – Як справы?

– Прывiтанне! Справы добра! – бадзёра, на мой погляд, сказаy я. – А y цябе?

– І y мяне добра. Я хацела з табой пагаварыць. Але па тэлефоне нязручна было. Давай сядзем дзе-небудзь у парку.

– Давай!

Мы завярнулi y парк, знайшлi вольную лаву, на якой нiхто не мог нас пачуць. У глыбiнi душы я чакаy амаль iнтымную размову, што было yпершыню за час нашых стасункаy, ды справа пайшла крыху y iншым кiрунку. Не скажу, што гэтая калега мне зусiм не падабалася. Нават цалкам наадварот, але годным яе я сябе нiколi не адчуваy, не расцэньваy i лiчыy, што навука павiнна быць на першым месцы. Я не дазваляy сабе пачуццяy, бо гэта бывае небяспечна.

– Ведаеш, – пачала яна, – ты мне заyсёды падабаyся. Я даyно хацела табе прызнацца, але неяк не выпадала. Але цягнуць няма куды. Нiчога зараз не кажы, проста паслухай i вырашы для сябе yсё. Учора да мяне прыходзiлi невядомыя людзi i распытвалi пра цябе, твае заняткi, якiмi бiблiятэкамi ты карыстаешся. Я хацела цябе папярэдзiць. Калi што-небудзь зрабiлася, скажы мне. Я гатовая для цябе на yсё!

Гэтыя словы мяне здзiвiлi i yзрадавалi, з аднаго боку, ды напужалi з iншага. Я вырашыy заняць нейтральную пазiцыю, нiчога нiкому не расказваць i не падганяць падзеi.

– Дзякуй за спагаду! Я да цябе таксама вельмi прыязна стаyлюся, – як мага спакайней адказаy я. – Але зараз у мяне yсё выдатна. Працую над дысертацыяй дома, бо y бiблiятэках сама ведаеш, што творыцца. Калi мне трэба будзе твая дапамога, я абавязкова звярнуся.

– Добра, – сказала яна i нечакана абняла. – Я пабегла, бо yжо спазняюся. Да сустрэчы на сходзе! Ён будзе заyтра. Прысутнасць абавязковая.

– Да сустрэчы! – сказаy я, а сам падумаy: «Што гэта робiцца?!»

Я рашуча накiраваyся y банк, нягледзячы на тое, што мая душэyная раyнавага была добра атакаваная. Мне хацелася скончыць гэту неверагодную гiсторыю простым паходам у патрэбны банк, адным махам вырашыць усе свае праблемы, сапраyдныя i yяyныя. А там можна i y асабiстым жыццi на што якое рызыкнуць. З мiльярдам нашмат прасцей усё будзе. І кнiжку адну сярэднявечную купiць атрымаецца: яшчэ з дзяцiнства хацеy набыць арыгiнал «CdB», але ж ён каштуе не дзве yмоyныя адзiнкi…

Шчасце здавалася блiзкiм. Аднак, як часта здараецца, блiзкасць была вельмi далёкай.




Успамiны гараджанiна


Сталася так, што я быy удзельнiкам амаль легендарных для цяперашняга дня падзей. Пра iх я i хачу пакiнуць памяць сваiм дзецям i yнукам, каб ведалi, як усё было насамрэч, i расказвалi сваiм нашчадкам пра неверагодныя прыгоды свайго бацькi, дзеда, прадзеда i г. д. Пiшу я свае yспамiны яшчэ i дзеля навукi, якая заyсёды хаваецца за такiмi падзеямi, а таксама з тае прычыны, што люблю свой горад, дзе нарадзiyся, вырас i y якiм, напэyна, застануся назаyсёды. Менавiта мой горад хавае столькi таямнiц, гiсторый i чутак, што яму пазайздросцяць нават самыя мiстычныя месцы свету. Аднак легенды i паданнi – гэта адно, а вось схаваныя за iмi рэчы часта аказваюцца яшчэ больш дзiyнымi i незвычайнымi. Але пра yсё па парадку.

Я з’явiyся на свет якраз у той год, калi адбыyся Першы гарадскi сход. І як многiя мае аднагодкi, займеy летапiснае iмя. Кажуць, што падчас майго нараджэння адбывалася сонечнае зацменне, але пераправяраць падобныя байкi я не наважыyся, таму за што купiy – за тое прадаю. Калi хто-небудзь засумняваецца y зацменнi, можаце смела правесцi даследаваннi i вызначыць сапраyдныя гiстарычныя факты. Толькi потым раскажыце мне цi yпiшыце y мае yспамiны. Мне ж сёння нашмат цiкавей чалавечая памяць, вусная гiсторыя, якая i памыляецца, i расказвае адначасова, як людзi запомнiлi сваю эпоху.

Я рос у сям’i галоyнага банкiра горада, выдатна вучыyся: абавязковыя прадметы за курс школы былi здадзеныя на найвышэйшы бал. Усе на нашай вулiцы, а гэта былi y асноyным паважаныя людзi горада, казалi бацькам, што з мяне выйдзе выдатны прадаyжальнiк дынастыi. Але я не апраyдаy агульныя чаканнi. Спачатку. Справа y тым, што апроч энцыклапедый i падручнiкаy я з маленства захапiyся мастацкай лiтаратурай. Нiхто на гэта не запярэчыy, наадварот заахвочвалi, бо чытанне лiчылася вельмi карысным для разумовага развiцця дзяцей. Аднак нiхто не чакаy, што я зайду так далёка i вырашу прысвяцiць сваё жыцце той самай мастацкай лiтаратуры.

Напачатку, зусiм малым хлопчыкам, я любiy паездкi за горад. Я бясконца назiраy за тым, што яшчэ называлася прыродай. За рознымi там казюркамi, дрэyцамi, травiнкамi. Гэта прыносiла сапраyдную асалоду, я лавiy кожную хвiлiнку негарадскога наваколля. Потым пачаy прыслухоyвацца i да з’яy, якiя адбывалiся каля маёй хаты, стараyся асэнсаваць iх, адчуць, апiсаць. І я зразумеy, што пад маiмi нагамi неверагодны свет, якi немагчыма раз i назаyсёды адкрыць i вывучыць. Можна толькi паспрабаваць. І я спрабаваy i запiсваy свае спробы. Затым мне захацелася пачытаць кнiгi з бiблiятэкi майго прадзеда. Той меy за хобi збiранне старажытнай лiтаратуры i за сваё жыццё сабраy агромнiстую бiблiятэку. Мой шаноyны продак нават склаy спiс абавязковых кнiг для членаy яго сям’i. Я y тым спiсе i захрас. Пасля такой лiтаратурнай адукацыi я напiсаy некалькi вершаy i апавяданне. Мяне yхвалiлi, а апавяданне надрукавалi y спецыяльнай дзiцячай газеце. Я быy на сёмым небе ад шчасця, няхай недзе глыбока y душы i здагадваyся, што прозвiшча бацькi y гэтай справе вельмi дапамагло. Пасля першага трыумфу я вырашыy стаць лiтаратурным дзеячам. І рашэнне было бескампрамiсным. Лiтаратурная праца захапiла мяне.

Я вельмi любiy сваiх бацькоy. Іх, канешне ж, непрыемна yразiла маё жаданне пайсцi вучыцца не на самую перспектыyную спецыяльнасць, таму тата i мама сказалi, што будуць сур’ёзна размаyляць са мною, калi я адумаюся. Праyда, забараняць паступаць на лiтаратара ва yнiверсiтэт не наважылiся. Верагодна, тата вырашыy, што я хутка сам кiну недарэчную авантуру, перарасту. І тут яму трэба аддаць належнае i сказаць дзякуй.

Ва yнiверсiтэт я паступiy даволi лёгка, бо экзамены былi здадзеныя на высокi бал. Пачалося студэнцкае жыццё, але пра гэта пазней. Зараз жа дазвольце крыху распавесцi пра родны горад, занатаваць яго такiм, якiм ён адбiyся y маёй памяцi.

Горад майго дзяцiнства i юнацтва быy сярэднiм па памеры. У iм расло даволi шмат дрэy, у iм заyсёды было чыста i прыгожа. Старыя будынкi перапляталiся з новай архiтэктурай. У тэхнiчным плане горад М. амаль не адставаy ад сусветных тэндэнцый. Як i yсе iншыя сусветныя гарады, М. меy самакiраванне, своеасаблiвае Магдэбургскае права, як сказалi б у сярэднявеччы. Вельмi шмат было i цiкавых мясцiн, пра якiя вы прачытаеце y Вялiкай энцыклапедыi. Мне ж найбольш падабалася бiблiятэка: i сам будынак, i кнiгi y iм, i рэчка, i веладарожка для аматараy рарытэтных ровараy. Таксама я любiy блукаць па парках, мроiць каля фантанаy, рабiць аб’ёмныя фатаграфii помнiкаy, асаблiва пiсьменнiкам Я. К., Я. К., М. Б., М. Г., В. Б. i многiм iншым.

У горадзе заyсёды адчувалiся спакой i парадак, якiя yсталявалiся y год майго нараджэння пасля Першага гарадскога сходу, калi yсе зацiкаyленыя колы горада раз i назаyсёды дамовiлiся, падзялiлi сферы yплыву i замацавалi правiлы «гульнi». Атрымалася, што нiхто нiкому не перашкаджаy, нiхто нi з кiм не змагаyся i yсё спакойна квiтнела. Мэр, якi выбiраyся раз на чатыры гады шляхам латарэi сярод дванаццацi галоyных кiраyнiкоy горада, выдатна парадкаваy гарадскiя справы.

Скажу некалькi слоy i пра гiсторыю. Горад М. узгадваецца з летапiсных часоy. Ён развiваyся, як i iншыя гарады, а y ХХІ стагоддзi стаy пашырацца i актыyна yбiраць у свой склад iншыя населеныя пункты. Так утварыyся сапраyдны горад-полiс, нават мегаполiс, са сваiмi парадкамi i ладам жыцця. Але тое была сусветная тэндэнцыя, i пра гэта вы таксама пачытаеце y энцыклапедыi цi падручнiку…


* * *

Паводле аyтарытэтных даследаванняy згаданае зацменне не было бачнае y нашым горадзе.




Навiна дня

Мiльярд ад мiльярдэра

(галоyны дэпартамент навiн)


Горад М. стаiць на вушах, нiбыта падчас залатой лiхаманкi. Але золата замянiy чэк, а рэкi i капальнi – бiблiятэкi. Што ж стала прычынай такiх акалiчнасцей? Усё проста! Некалькi радкоy спадара N. у сваiм блогу – i людзi гартаюць (i нават чытаюць) папяровыя кнiгi: «Я схаваy у кнiзе y адной з бiблiятэк краiны чэк на мiльярд умоyных адзiнак. Чэк на прад’яyляльнiка. А каб было цiкавей, пахаваy грошы меншымi купюрамi на тую ж суму y розных кнiгах самых розных бiблiятэк. Шукайце i чытайце! Дакладней, чытайце i шукайце! І хай дапаможа вам шыфр! Можна не дзякаваць!»

Такiх чэргаy, як цяпер, бiблiятэкi не ведалi нават у эпоху свайго росквiту. Аднак некаторыя спецыялiсты лiчаць, што чэка няма i гэта yсяго толькi злосны жарт. Іншыя проста зарабляюць на абставiнах. Самае смешнае, што y кнiгасховiшчах па некаторых падлiках ужо знайшлi каля мiльярда yмоyных адзiнак. Адкуль там узялiся такiя сумы, можна хiба што здагадвацца. Цi не руплiвыя бiблiятэкары пастаралiся…

Дзiвiць i тое, што паважаны N. адмаyляецца ад якiх-небудзь каментароy. Вось такiя жарты мiльярдэра, такiя вiртуальныя мiльярды парушаюць парадак i спакой у горадзе М. Прадуктыyнасць працы падае, на вулiцах летуценна чытаюць. Хто спынiць гэта i верне yсё, як было?

Хiба што yладальнiк сапраyднага чэка на мiльярд? Сачыце за падзеямi разам з намi… 10 000 021 праглядаy 5 010 011 рэпостаy, 7 204 600 лайкаy.




Глава другая

Дзiкае паляванне, або Зорка сецiва



Я зноy упэyнiyся, што за мною нехта iдзе. Гэта было нескладана. Сцены банка зроблены са шкла, таму y iх, як у люстэрку, я yбачыy таго самага чалавека, якi шоргаyся каля маёй хаты. Банк ветлiва адчынiy перада мною свае аyтаматычныя дзверы – i я хутка нырнуy у бязмежны палац фiнансавых аперацый.

Мяне адразу сустрэy iдэальна ветлiвы адмiнiстратар.

– Добры дзень! Мяне завуць Гермес. Чым магу Вам дапамагчы?

– Мне трэба атрымаць мiльярд, – без папярэджанняy растлумачыy я.

Нават iдэальна выхаваны твар адмiнiстратара змянiyся, але бачна было, што не ад здзiyлення. У вачах мiльгануy злосны смех. Гермес (такое адчуванне, што iмя яму выдалi на працы разам з карткай для пералiчэння заробку) змераy мяне вачыма i асцярожна спытаy:

– Вы, напэyна, знайшлi чэк, пра якi расказваюць у навiнах?

– Так! А як вы здагадалiся? – крыху збянтэжыyся я.

– У мяне проста добрая iнтуiцыя, – хiтравата растлумачыy адмiнiстратар. – Пачакайце, калi ласка, хвiлiнку. Мне трэба папярэдзiць кiраyнiцтва.

Гермес рашучымi крокамi дайшоy да тэлефона, якi стаяy на адмысловым стале, набраy нумар i, як мага цiшэй, пачаy размаyляць. Людзей у холе было мала, таму гук разносiyся выдатна. Сумленны адмiнiстратар гаварыy прыблiзна наступнае: «Спадар дырэктар фiлiяла, тут зноy нейкi дзiвак з чэкам. Ужо соты за сёння. Падкажыце, што з iм рабiць… На выгляд не вельмi… Чэк не паказваy… Выклiкаць ахову… Добра». Пасля гэтага Гермес набраy iншы нумар i назваy нейкi код. Да мяне з розных бакоy пачалi наблiжацца людзi y форме аховы. І толькi цяпер я дацямiy, што мяне збiраюцца проста выгнаць з адзiнага банку y горадзе, якi мае права выдаваць такiя вялiкiя сумы, як на маiм электронным чэку. Мне справядлiва падалося, што iншага шанцу выкарыстаць чэк можа i не быць. Ранiцай па тэлебачаннi паказвалi сюжэт пра людзей, на якiх нападаюць праз тое, што y iх усяго толькi падазраюць наяyнасць чэка, бо яны часта наведваюць чытальныя залы. Вось гэта мяне хутчэй за yсё i чакала. Тым больш, грэх не праверыць кнiгалюба, якi невядома чаго пайшоy у такi прэстыжны банк.

Крытычны момант падкраyся нечакана: як нi круцi, трэба было нешта зрабiць. І зрабiць гэта трэба было, як мiнiмум, хвiлiну раней. Тут я заyважыy вялiкi мiкрафон на стале адмiнiстратара. Нешта yнутры прачнулася, i я амаль мiмаволi кiнуyся да заyважанага прыбора, нiбы да апошняй надзеi. Такiх паводзiн я не дазваляy сабе бадай з далёкага дзяцiнства, калi экспромтам расказаy невялiкi «завочны» вершык пра аднаго дзiyнага чалавека якраз гэтаму самаму чалавеку. Замест падзякi перапала бярозавай кашы. Мне растлумачылi, што трэба рабiць толькi прадуманыя yчынкi, а яшчэ лепш – узгодненыя. Вельмi часта потым, калi мяне цягнула на авантуры, я yзгадваy той вершык i прымушаy сябе спынiцца. Дык вось… гэты самы настрой, гэты самы заглушаны душэyны парыy да авантуры прачнуyся yва мне i выйшаy вонкi. Я амаль не думаy, што yчыняю, ды атрымлiвалася yдала. Адмiнiстратарскi мiкрафон быy моцна схоплены маiмi рукамi, ногi паставiлi свайго гаспадара на стол, а голас сам паляцеy па памяшканнi. Карацей, я спалiy усе масты, дарогi назад да прыстойнай, выхаванай, стрыманай асобы:

– Шаноyныя грамадзяне! Павiншуйце мяне, я знайшоy чэк на мiльярд! Якi добры знак для нашага горада, што менавiта y iм адбываюцца такiя цудоyныя падзеi. Пра нас даведаюцца yсе!

Пакуль я працягваy гаварыць, мой мозг счытваy iнфармацыю з наваколля. Я бачыy, што ахова збянтэжылася i крыху прытармазiла. Людзi збеглiся да мяне. Адны глядзелi з зайздрасцю, другiя пасмейвалiся з дзiвака. Але yсе здымалi вiдовiшча на камеры i адразу выкладвалi y сусветную павуцiну. «Ну, усё! Я зорка iнтэрнэта», – мiльганула y галаве. Такi сур’ёзны вучоны, якi столькi гадоy наганяy на сябе важнасць, вокамгненна стаy вядомым дзiваком i камедыянтам. Ахова перастала тармазiць i пайшла проста на мяне. І я працягваy iграць сваю ролю, нiбыта на сцэне, нiбыта я сапраyдны шоyмен. Аднекуль з небыцця да мяне iшлi патрэбныя вобразы i словы. Я дазваляy сабе падобныя экспромты толькi аднойчы, калi праходзiy кастынг у школьны тэатр, а рэжысёр, нязвыклы да якiх-кольвек эксперыментаy, растлумачыy мне, як умеy, што з рознай эксперыментатарскай брыдотай мне не тое што тэатр, а нават дыскатэка не свецiць. А зараз я, ужо не студэнт, свядома наступаy на тыя ж самыя граблi, што i дваццаць пяць гадоy таму.

Было, праyда, адно адрозненне: я разумеy, што валодаю сiтуацыяй. Я элегантна вырваyся з абдымкаy ахоyнiка, падскочыy да адмiнiстратара, заламаy яму руку i працягнуy сваю прамову, трымаючы навiдавоку чэк:

– Але чамусьцi адмiнiстрацыя банка няправiльна мяне зразумела i хоча, каб гэты гонар выпаy суседняму населенаму пункту, дзе мне, пэyна, не адмовяць выдаць грошы.

Счырванелы адмiнiстратар засумняваyся y сваiх учынках, але не ахоyнiкi. Яны надзейна схапiлi мяне. Тут ужо мая школьная секцыя па вольнай барацьбе не дапамагла. Людзi зашумелi: адны палiчылi, што адбываецца несправядлiвасць, другiя казалi, што так мне i трэба. Магла пачацца, як мiнiмум, бойка, а як максiмум – жорсткае абмеркаванне банка y розных сацыяльных сетках. Адмiнiстратар пачаy супакойваць людзей. І, напэyна, каб не стаць чалавекам, якога зробяць вiнаватым, калi сiтуацыя вырашыцца дрэнна, ён спынiy ахоyнiкаy i выклiкаy дырэктара фiлiяла. Той важны чалавек, насамрэч, усё yжо ведаy, бо назiраy маё шоу на найноyшым манiторы y сваiм шыкоyным кабiнеце.

Дырэктар спусцiyся y хол i па-майстэрску вырашыy сiтуацыю. На тое ён i дырэктар.

– Прашу прабачэння y шаноyных клiентаy. Мяне завуць Святаполк. Я дырэктар гэтага фiлiяла. Толькi што адбылася прыкрая памылка. Мы yсе ведаем, як важна сачыць за бяспекай такiх устаноy, як наша. А гэты чалавек… прабачце, як Вас завуць?

– Меркурый, – буркнуy я першае, што прыйшло y галаву.

– А Меркурый знешне аказаyся падобным да аднаго злодзея, таму мы былi вымушаны яго затрымаць. Аднак служба бяспекi высветлiла, што мы памылiлiся. Таму, каб неяк выправiць гэтую непрыемную сiтуацыю, наш банк запрашае спадара Меркурыя y асабiсты кабiнет дырэктара, дзе мы абмяркуем яго чэк. Калi гэта сапраyды той самы чэк, наш горад будзе мець тытул самага шчаслiвага, пра што i хацеy нам сказаць шаноyны Меркурый… А yсе тут прысутныя атрымлiваюць спецыяльныя карткi на знiжку – ажно 0,1 працэнта ва yсiх крамах нашай сеткi. Дзякую за yвагу!

«Да такога аратарскага майстэрства мне трэба яшчэ падвучыцца», – падумаy я i павольна пайшоy услед за дырэктарам, праyда, у суправаджэннi аховы. Людзi з натоyпу хуценька пабеглi па абяцаныя карткi.

Мне палягчэла. Заставалася yсяго некалькi крокаy да вырашэння маiх праблем. Мы зайшлi y вялiзны кабiнет. Дырэктар, якi выглядаy як звычайны дырэктар з вокладкi якога-небудзь часопiса, сеy за навамодны стол, паглядзеy на нешта y iм i сказаy:

– Сядайце, спадар Усяслаy Вячаслававiч, калi ласка.

– Дзякуй! – адказаy я. – А адкуль Вы мяне ведаеце?

– Вас? На гэта ёсць дзве прычыны. Першая: служба аховы yжо знайшла на Вас iнфармацыю. Другая: я быy Вашым студэнтам, – ашаломiy мяне суразмоyца i дадаy: – Але прыйшлося пераквалiфiкавацца.

– Цiкавая выходзiць справа… – з сумам сказаy я, калi зразумеy, як прэзентаваy сябе перад былым студэнтам.

– Ну, давайце свой чэк, – сказаy дырэктар фiлiяла.

Я працягнуy спадару Святаполку адпаведны дакумент. Ён уважлiва яго разгледзеy. Нешта праверыy у камп’ютары, паглядзеy на мяне i сказаy прыблiзна наступнае:

– Гэты чэк даволi стары. Але не падробка. Ён быy выпiсаны спадаром Вiтаyтам Крынiцкiм каля 20 год назад. Але на адпаведным рахунку зараз знаходзiцца толькi 100 умоyных адзiнак. Іх мы i можам Вам выдаць. Калi хочаце.

Сказаць, што я абурыyся? Я абурыyся! Я нават ашалеy ад такой несправядлiвасцi! Першы раз зрабiy нешта няправiльна, рызыкнуy, каб атрымаць перамогу, а тут – 100 умоyных адзiнак ды зорка iнтэрнэту, а таксама хутчэй за yсё беспрацоyны, якi пасля такога не мае шанцаy абаранiць дысертацыю. Я, наколькi магчыма ветлiва, растлумачыy шаноyнаму Святаполку, што пра yсё гэта думаю, i папрасiy яго пераправерыць звесткi. Ахова мяне хутка супакоiла. Уражаны Святаполк паглядзеy на мяне i сказаy:

– Я ад Вас такога не чакаy, спадар Усяслаy! Сапраyды, у цiхiм балоце… Ну, нiколi б не падумаy, што наш прынцыповы выкладчык, у якога выдатнiкi па тры разы пераздаюць, мае столькi непадробных эмоцый. Ваy! Ахова, выйдзiце, калi ласка!

Ахова здзiвiлася i выйшла. Я здзiвiyся яшчэ больш.

– Прабачце, калi ласка! – пачаy я.

– Можаце не прасiць прабачэння! Я yсё разумею. На Вашым месцы я, напэyна, учынiy бы што-небудзь яшчэ весялейшае. Калi пабаю аднакурснiкам – не павераць. Раскажыце лепш, як у вас справы?

Я спачатку засумняваyся, цi трэба дзялiцца асабiстым з былым студэнтам, а потым расказаy тое-сёе з жыцця. Пра працу, дысертацыю, крыху пра чэк.

– Зразумела! А цi ажанiлiся вы? – невядома з якой нагоды перабiy мяне дырэктар банка.

– Ды не… А павiнен быy? – iранiчна перапытаy я.

– На чацвёртым курсе я з сяброyкай, маёй цяперашняй жонкай, паспрачаyся, што вы нiколi не ажэнiцеся. Але яна запярэчыла. Сказала, што iснуе нешта, што мужчыны звычайна не бачаць. Дык, значыцца, я пакуль што выйграю спрэчку.

– А як у Вас справы? – наважыyся я перавесцi гаворку i паказаць сябе прыстойным.

– Ды добра! Бачыце, працую y лепшым банку дырэктарам, жонка, дзецi.

– А што з першай адукацыяй? – чамусьцi спытаy я.

– Праyда, прыйшлося закiнуць розную там лiтаратурную працу. Бывае, калi-нiкалi пачытваю штосьцi… Не болей.

– Шкада, я yспомнiy Вас, вашыя пiсьмовыя работы мне падабалiся, але адкрыта хвалiць – не мая звычка, – з сумам сказаy я амаль праyду. Святаполк замаyчаy. Прайшло некалькi хвiлiн задуменнай цiшынi.

– Добра! – нарэшце вымавiy ён. – Я па старой памяцi хачу пайсцi вам насустрач. Ёсць прапанова, якая задаволiць i вас, i нас. Мы даём Вам 10 000 умоyных адзiнак i гаворым грамадскасцi, што вы знайшлi сапраyдны чэк.

– Але ж гэта не сапраyдны чэк.

– Па нашай iнфармацыi, сапраyднага чэка няма, – сказаy Святаполк. – Проста yсiм надакучыy ажыятаж. За дзень да нас прыходзiць па сто чалавек з чэкамi. Людзi думаюць не пра працу, а пра тое, каб выйграць латарэю y жыцця. А шчаслiвага бiлета няма. Яны менш глядзяць тэлеперадачы, менш лазяць па сусветным сецiве, менш ходзяць па магазiнах. Але тыя ж людзi бягуць у бiблiятэку ды гартаюць кнiгi. Гэта адмоyна yплывае на наш горад.

Спакуса была вялiкай. Але я пераканаy сябе не рабiць паспешлiвых крокаy. Тым больш iнфармацыя Святаполка магла быць недакладнай. Або, яшчэ лепш, ён мог мяне падмануць. Такое здараецца i праз меншыя сумы. Таму я вырашыy пацягнуць час. І, скажам так, «праверыць першакрынiцы».

– Дзякуй за прапанову! Але я не магу так адразу згадзiцца, не па-навуковаму гэта. Дазвольце, калi ласка, усё yзважыць. Колькi y мяне ёсць часу?

Спадар дырэктар быy крыху збiты з панталыку такой маёй прапановай, аднак незадаволена сказаy:

– У Вас ёсць адзiн дзень! Калi вы не прыйдзеце, мы знойдзем iншага «пераможцу», – i незадаволена кiнуy: – Ды i што тут правяраць!

– Як што? – не вытрываy я. – А раптам Вы мяне падманулi. На чэку электронны подпiс, таму хто яго сапраyдны yласнiк, мне невядома. Чаму я павiнен проста паверыць Вашым словам?

– Тады схадзiце i спытайце y мiльярдэра N., – напаyжартам сказаy Святаполк.

– І схаджу! – пачаy я зноy разыходзiцца.

– Гэта будзе нават цiкава! Я б хацеy даведацца, што з таго атрымаецца, – хiтра yсмiхнуyся дырэктар. – А каб Вы не перадумалi, я прапаноyваю паспрачацца на адэкватную паслугу, што такi крок для Усяслава Вячаслававiча немагчымы.

– Я згодны, – горача выпалiy я. Чаго толькi не бывае падчас эмацыйнага выбуху.

На гэтай высокай ноце наша размова фактычна скончылася. Спадар Святаполк выпусцiy мяне праз чорны ход з банку, адвёy крыху далей ад камер i на развiтанне вымавiy:

– Вы, нягледзячы на значныя недахопы, добры чалавек. Многаму мяне навучылi. Вось мая вiзiтоyка, калi што – тэлефануйце, – а потым пакпiy: – І па выйгрыш таксама.

Стомлены, я нешта адказаy. Мае думкi пацiху замыкалiся на недарэчнай, але прынцыповай сярод прыстойных людзей спрэчцы. Адмовiцца ад сваiх слоy – найвышэйшы сорам, таму адступаць не было куды. Мост ужо дагараy. Здаецца, маё самаадчуванне было навiдавоку.

На вулiцы зусiм сцямнела. Святаполк настойлiва парэкамендаваy згадзiцца, каб мяне завезлi дадому. Бо yсялякае бывае. Службовы аyтамабiль дырэктара фiлiяла лiтаральна за лiчаныя хвiлiны даiмчаy да майго пад’езда. Аднак падзеi гэтага дня непакоiлi. Усю дарогу y галаве круцiлася прозвiшча Крынiцкi. Недзе я яго чуy. Дакладна, недзе чуy. Ды дзе?

У начных навiнах паведамiлi, што праз рабаyнiкоy бiблiятэкi пусцеюць. Пасля гэтага выйшаy сюжэт пад назвай «Горад, якi прыносiць грошы», у якiм гаварылася пра дзiвака y самым надзейным i шчодрым банку горада.

Перад сном я зачынiy дзверы на самы высокi yзровень бяспекi. У свядомасцi паyставаy план дзеянняy на заyтра. План, ад якога годнасць не дазваляла адмовiцца, няхай розум i настойваy: «Сядзi дома i не дуры нiкому галавы!» І я рашуча заснуy, бо шчыра верыy, што заyтра yсё будзе добра…




Успамiны гараджанiна


Унiверсiтэцкi час – гэта самы цудоyны перыяд майго жыцця. Не. Напэyна, так гаварыць будзе няправiльна. Праyдзiвей сказаць, што yнiверсiтэцкiя гады былi найбольш насычанымi i запамiнальнымi для мяне. Супернiчаць з iмi могуць хiба што падзеi, звязаныя з Другiм гарадскiм сходам. Але зараз я хачу падзялiцца yспамiнамi пра сваё студэнцтва. Як ужо гаварылася, я паступiy без праблем. З аднаго боку, вялiкую ролю y гэтым адыгралi мае веды i здольнасцi, з iншага – конкурс быy не самы складаны, бо мая спецыяльнасць перажывала тады не найлепшыя гады. Тым не менш, мой унiверсiтэт быy адным з трох самых прэстыжных устаноy горада i меy вельмi пераканаyчую гiсторыю. Ён узнiк у пачатку ХХ стагоддзя i за час свайго iснавання заняy належнае месца y свеце, што адлюстроyвалi шматлiкiя рэйтынгi, апытальнiкi i агляды. Хтосьцi можа yзгадаць вышэйшыя навучальныя установы, гiсторыя якiх пачынаецца яшчэ з сярэднявечча. З такiм аргументам спрачацца цяжка, аднак для горада М. мой унiверсiтэт быy i з’яyляецца бясспрэчным аyтарытэтам. Таму, калi надумаецеся куды-небудзь паступаць, не абмiнайце такi варыянт.

Вучыцца мне было цiкава i прыемна. Да чацвёртага курса я здаваy усе прадметы на выдатна. Мае бацькi нават пачалi хвалявацца, што летуценны выбар iх сына y плане прафесii можа стаць канчатковым. Таксама нядрэнна справы пайшлi i y асабiстым плане. Пасля шэрагу няyдалых амурных прыгодаy я рызыкнуy запрасiць на спатканне Мiхалiну. Гэта была неверагодная дзяyчына, мая аднакурснiца, з якой можна было размаyляць на любыя тэмы. Яна шмат чаго ведала, разбiралася y лiтаратуры, хутка рашала любыя задачы, бачыла на чатыры хады yперад, ды i прыгажосцi была адмысловай. Такiх закаханых, як я, у яе мелася нямала. Аднак сваiмi yпартасцю, розумам, настойлiвасцю, вершамi, каштоyнымi прэзентамi я заваяваy яе сэрца. Асаблiва радавала Мiхалiну апошняе, i гэта зразумела, бо падарункi выбiраць мне заyсёды yдавалася добра. Тая дзяyчына-аднакурснiца, канешне ж, стала маёй жонкай, з якой я жыву шмат шчаслiвых гадоy. Мiхалiна скончыла yнiверсiтэт, але па спецыяльнасцi не працавала. Не было патрэбы. Мая каханая i цяпер шчыра радуецца падарункам, часта падарожнiчае, гадуе yнукаy, бавiць час рознымi грамадскiмi справамi, на якiя y яе ёсць адмысловыя грашовыя фонды.

Я ж унiверсiтэт не скончыy. На тым самым чацвёртым курсе выкладчык Усяслаy Вячаслававiч, якi вучыy нас практычна пiсаць артыкулы на зададзеныя тэмы i з зададзенымi yстаноyкамi, пачаy шчыра мяне завальваць. Спачатку ён паставiy самую нiзкую адзнаку за першую пiсьмовую работу – работу, на аснове якой палова курса зляпiла свае, пры гэтым з даволi добрым вынiкам. Тая ж гiсторыя была i з другой работай. Яе раскрытыкавалi yшчэнт. Перакрэслена было восемдзясят працэнтаy тэксту. Гэта жах. Сорам. Я не мог зразумець, чым я не дагадзiy паважанаму выкладчыку, пра якога ходзiць сярод студэнтаy шмат чутак. Вядома, што з першага разу y яго нiколi не здавалi. Але ж не так, не настолькi… З трэцяй работай выйшла яшчэ горш. Усяслаy Вячаслававiч знайшоy лагiчныя, стылiстычныя, фактычныя i iншыя памылкi. Я раззлаваyся, проста ашалеy. Першы раз мяне так абразiлi, абазначылi маю нiкчэмнасць. Я хацеy адказаць адпаведна. Спачатку я вырашыy паказаць некампетэнтнасць выкладчыка, але гэта зрабiць вельмi складана. Усяслаy Вячаслававiч дасць тут фору многiм. Потым да мяне прыйшла яшчэ лепшая думка: «Калi такая песня, я са сваёй блiскучай адукацыяй магу сябе праявiць у любой сферы, хоць у банкаyскай. А пiсаць розныя рэчы я буду y вольны час. Няхай Усяславу будзе бясслаyе за тое, што не дагледзеy такога перспектыyнага студэнта».

Перапоyнены эмоцыямi, я пагаварыy з Мiхалiнай, якая на дзiва лёгка падтрымала маю iдэю. Мяне адгаворвалi y дэканаце, калi я пiсаy заяву на адлiчэнне, Усяслаy Вячаслававiч прапанаваy напiсаць яшчэ адну работу, але юнацкi максiмалiзм разам з падтрымкай каханай перамаглi. Праз тыдзень пасля адлiчэння мой шчаслiвы бацька аформiy мяне на спецыяльныя курсы банкаyскiх работнiкаy па скарочанай праграме, якiя адпавядалi вышэйшай адукацыi i давалi права займаць пасаду кiраyнiка. Я тыя курсы блiскуча скончыy i вельмi хутка стаy дырэктарам фiлiяла.

З чацвёртага курса адлiчылi i майго найлепшага сябра – Кастуся Прайдзiсвета. Прайдзiсвет – гэта яго прозвiшча, толькi смех у тым, што гэтае прозвiшча цалкам перадае стан яго душы. Усяслаy Вячаслававiч так i не yбачыy яго другой пiсьмовай работы, таму цалкам законна прапанаваy дэканату звярнуць увагу на такога недысцыплiнаванага студэнта. Дэканат два тыднi шукаy Кастуся i не знайшоy. Гэта стала падставай для адлiчэння. Майго сябра такое развiццё падзей зусiм не засмуцiла. Ён даyно мне гаварыy, што вучоба – гэта толькi афiцыйны занятак, каб было менш пытанняy. Насамрэч, Кастусь Прайдзiсвет вырашаy iншыя задачы i вырашаy iх даволi паспяхова. Кастусь Прайдзiсвет, як сапраyдны прайдзiсвет, вельмi хутка пасля адлiчэння займеy сапраyдны дыплом аднаго з самых уплывовых унiверсiтэтаy свету. Калi ён там вучыyся (i цi вучыyся наогул) застаецца вялiкай таямнiцай.

З Кастусём заyжды было весела i цiкава. Ён мог падбiць мяне на нечаканыя рэчы, накшталт паездкi на якi-небудзь фестываль музыкi ХХ стагоддзя цi стварэння суполкi аматараy паэзii. На першы погляд, мы былi з iм даволi рознымi, але нешта нас вельмi зблiжала. Мы гатовыя былi дапамагчы адзiн аднаму ва yсiм i без чакання нейкай за тое yзнагароды. Мусiць, гэта i называюць сапраyдным сяброyствам. Пасля нашага бясслаyнага завяршэння вучобы Кастусь стаy адным з самых багатых людзей у горадзе, якi не агучвае сваё iмя. Многiя яго баялiся, прыдумвалi розныя бязглуздзiцы, журналiсты спрабавалi вывесцi яго на чыстую ваду. Для мяне ж Кастусь Прайдзiсвет застаyся тым самым хлопцам, з якiм я пазнаёмiyся y студэнцкiм iнтэрнаце пры засяленнi y свой пакой i з якiм зрабiy шмат цiкавых рэчаy, а дзесьцi настолькi цiкавых, што i апiсваць небяспечна.

Дарэчы, Кастусь, як сапраyдны сябра, вельмi карэктна пытаyся, цi сапраyды я хачу кiнуць унiверсiтэт. На прайдзiсвецкую думку, Усяслаy Вячаслававiч убачыy у мяне вялiкi патэнцыял, таму i цiснуy так заyзята, каб выйшаy толк. Я катэгарычна пацвердзiy сваё рашэнне. Ужо потым пачалi адольваць думкi, што Кастусь прамаyляy слушныя рэчы. І адкуль у яго такi розум? Загадка. Таксама сябра вельмi сур’ёзна распытваy мяне, цi кахаю я Мiхалiну. Калi ж пачуy станоyчы адказ, настойлiва вымусiy паабяцаць скласцi шлюбную дамову, калi я вырашу-такi ажанiцца, бо гэтак робяць усе цывiлiзаваныя людзi. Я паслухаy сяброyскую параду, няхай i палiчыy, што гэта y нейкай ступенi выказвае недавер да маёй каханай.

З таго, студэнцкага, перыяду мне запомнiyся яшчэ адзiн момант. Ужо не студэнтамi я, Кастусь i Мiхалiна сядзелi на беразе ракi, якая працякае праз увесь наш горад, i пiлi адпаведныя напоi. Я перажываy, што стану менш бачыць Мiхалiну, пра што i паведамiy усiм. Мiхалiна цi то жартам, цi то сур’ёзна сказала, што y мяне толькi адно выйсце – прапанаваць ёй выйсцi за мяне замуж. Я адразу гэта i зрабiy. За сведку атрымаyся Кастусь, якi yвесь час падазрона пасмiхаyся – так яго здзiвiлi мае рамантычныя адносiны з Мiхалiнай. Проста, на беразе рэчкi, мы адзначылi шчаслiвую падзею, нагаварылi многа цiкавага, паyспамiналi гады вучобы. Мiхалiна расказала, што Усяслаy Вячаслававiч паступiy у аспiрантуру толькi з чацвёртага разу, калi на гэтае месца нiхто не прэтэндаваy, а таксама тое, што на факультэце спрачаюцца, цi ажэнiцца ён з Рагнедай, а калi i ажэнiцца, то – калi?

Мяне заyсёды здзiyляла, адкуль Мiхалiна ведае такiя шпiёнскiя падрабязнасцi. Тут хаваецца яшчэ адна таямнiца жанчын. Зразумела, што гэтымi размовамi мая будучая жонка проста хацела мяне падтрымаць. Таксама мы дамовiлiся з Кастусём, што будзем ствараць у гэтым горадзе новае i добрае, наколькi гэта магчыма. Усё адбываецца не проста так, усё адбываецца да лепшага.

Неyзабаве мы ажанiлiся. Скончыyшы навучанне банкаyскай справе, я пачаy працаваць. Займацца лiтаратурнай дзейнасцю не было калi, таму гэты занятак я паслядоyна адкладваy, адкладваy i адкладваy. Часам нават думалася, што я нiякага дачынення да мастацтва i не маю, што гэта нейкi дурны сон. Незадаволенасць такiмi акалiчнасцямi згасала, i мая падсвядомасць старалася запiхнуць яе куды далей. А вось у матэрыяльным i прафесiйным плане сiтуацыя выходзiла адваротна прапарцыянальная. Кар’ера развiвалася, як у папулярных кнiжках, тыпу «Як я сам зрабiy свой лёс».




Навiна дня

Дзiвак з «чэкам» (галоyны дэпартамент навiн)


Дзiвацтва хапала ва yсе часы. Аднак, здавалася б, у цяперашнiм высокатэхналагiчным i прагрэсiyным грамадстве не засталося месца непрыстойным паводзiнам. Гэта павiнна мiнаць яшчэ y дзяцiнстве. Менавiта таму штораз дзiвяць выбрыкi прыстойных з выгляду людзей. Паглядзiце на гэта вiдэа, якое выклаy у сетку добрасумленны сведка падзеi з горада М.: www.таварыства-кнiгалюбаy.бел/dzivak_u_banku_1_bez_huku/www.таварыства-кнiгалюбаy.бел/dzivak_u_banku_1_bez_huku/ (#)

Вiдавочна, што «не-юнак» у прыведзеным вiдэаматэрыяле з глузду з’ехаy ад чутак пра «чэк у бiблiятэцы». Ён не можа думаць нi пра што iншае. Ён нават пераканаy сябе, што паперка y яго руках i ёсць той мiфiчны банкаyскi дакумент. Ён прыйшоy у банкаyскую yстанову i патрабуе мiльярд. Уявiце, да вас у хату заходзiць чалавек з пустым аркушам i хоча за яго неверагодныя скарбы. Смех ды слёзы.

На шчасце, ахова хутка разабралася з гэтым прыкрым здарэннем. Але пра што яно нам гаворыць? А гаворыць пра тое, што многiя няyстойлiвыя элементы замест таго, каб сумленна выконваць свае службовыя абавязкi, звар’яцелi ад думкi, што могуць стаць мiльярдэрамi. А цi карысна гэта для горада? Адказваць на дадзенае пытанне, я думаю, няма сэнсу, бо кожны цвярозы розум без ваганняy знойдзе правiльны адказ: «Не».

Напэyна, толькi знойдзены чэк уратуе горад М. ад вэрхалу i падобных непрывабных рэчаy.

Вось так вось – як ёсць. 50 070 011 праглядаy 20 080 100 рэпостаy, 30 356 614 лайкаy




Глава трэцяя

Адна партыя, або Выйгрышная камбiнацыя



Ранiцай я прачнуyся са свежымi думкамi. Як раней я не здагадаyся праверыць усё, што мне yчора сказалi, з дапамогай iнтэрнэту?! Здаецца неверагодным, але па нейкiх цалкам невядомых прычынах часам вiдавочныя рэчы прыходзяць у галаву не адразу. Так было i зараз. З тых цудоyных часоy, калi быy прыдуманы iнтэрнэт, усю iнфармацыю так цi iнакш можна было знайсцi. Праyда, шукаць таксама трэба yмець, бо зараз сусветная павуцiна запоyнена разнастайнымi бязмежнымi дадзенымi. Часам гэтыя дадзеныя наyмысна памылковыя, каб звесцi y зман даверлiвых людзей. А часам на адно i тое ж пытанне даюць два зусiм супрацьлеглыя адказы. Выбiрай, што падабаецца. Таму праверка iнфармацыi праз iнтэрнэт стала сапраyдным майстэрствам для выбраных. І мне як навукоyцу прыйшлося гэта майстэрства засвоiць. У мяне было некалькi сваiх надзейных крынiц. Праз iх я спачатку праверыy спадара Святаполка. Усё супала: i вучоба y мяне на курсе, i пераквалiфiкацыя, i хуткi кар’ерны рост, i жонка. Яшчэ адна спасылка паведамiла, што фiлалогiю Святаполк скончыy дыстанцыйна i зусiм нядаyна, бо быy адлiчаны з вышэйшай навучальнай установы па сваiм жаданнi, калi не здаy мой прадмет. Толькi тут я насамрэч успомнiy таго хлопца, якi тры разы здаваy мне iспыт. Таленавiты, але з характарам. На трэцяй пераздачы ён адрынуy мае заyвагi да сваёй пiсьмовай работы i кiнуy вучобу. А я проста хацеy падказаць яму кiрунак развiцця, дапамагчы стаць адным з лепшых. Тады y мяне быy прынцып – кожнаму не менш за тры пераздачы. Гэта зараз я працую iнакш… Вось дык гiсторыя выйшла. Як гаворыцца: не крыyдзi апошняга, бо ён можа стаць першым. Я яшчэ больш засумняваyся y Святаполку, у яго намерах.

Потым я паглядзеy на свае yчарашнiя выбрыкi y розных навiнах. Так… Сапраyдная зорка папулярных вiдэахостынгаy. 50 мiльёнаy праглядаy. Але навiны y нас хутка yзнiкаюць i хутка забываюцца. Мне вельмi хацелася верыць у такiя высновы сучасных вучоных. Таму дадзенае пытанне хвалявала yжо не настолькi моцна. Песцiлася небеспадстаyная надзея, што сур’ёзныя наступствы нечакана абмiнуць.

Што сапраyды хвалявала, дык тое, дзе я чуy прозвiшча Крынiцкi. Вось што з’яyлялася сапраyднай iнтрыгай для мяне. Пошукавая сiстэма выдала наступнае: «Спадар Вiтаyт Крынiцкi жыy тады i тады, быy даволi вядомым грамадскiм дзеячам i навукоyцам. Ёсць непацверджаныя звесткi, што займаyся сакрэтнымi фiлалагiчнымi распрацоyкамi. Стварыy арганiзацыю «Таварыства кнiгалюбаy», якая мела на мэце папулярызацыю кнiг i карыснага чытання yвогуле. Трыццаць гадоy таму арганiзацыя зачынiлася. Двое дзяцей: Рагнеда i Брачыслаy. Тады якраз была мода на падобныя «гiстарычныя» iмёны». І вось тут я дапетрыy-такi, дзе чуy прозвiшча Крынiцкi.

Бываюць вельмi yражлiвыя эмацыйныя дзецi. І калi iх увесь час караюць за шчырыя пачуццi, яны гэтыя самыя пачуццi хаваюць глыбока y сабе. Хаваюць так, каб нават яны самi не маглi iх знайсцi. Так было i са мной. Як толькi пачуццi падступалi блiзка, падсвядомасць давала каманду «Стоп» i пачынала знiшчаць усе сляды небяспечных эмоцый. А раптам за iх пакараюць? З аднаго боку, гэта смешна, а з iншага – падобнае здараецца не так i рэдка. Я выдатна ведаy iмёны амаль усiх людзей, з якiмi калi-небудзь сустракаyся, аднак iмя i прозвiшча адной маёй калегi yвесь час выляталi з галавы. Я бачыy, што яна аказвае мне yвагу, але нават не даходзiy да пытання: «Чаму?» Гэта была нейкая дзiyная самаабарона ад ворага, якога не iснавала. З майго боку таксама прысутнiчала yвага, большая, чым да каго-небудзь iншага з маiх знаёмых. Але я не дапускаy нават думкi, што спадарыня Рагнеда Вiтаyтаyна Крынiцкая мне шчыра падабаецца як чалавек i тым больш як жанчына. Гэтая статная дзяyчына з доyгiмi русымi валасамi, сцiплая, як i яе сукенкi, прыгажуня, магла лёгка стаць мадэллю y любым прыстойным агенцтве. Замест гэтага яна часта апыналася побач са мной з розных нагод, працавала на адной кафедры i не абмiнала выпадкаy абмеркаваць што-небудзь новенькае.

Але розумам я yпарта верыy, што сяброyства мужчыны i жанчыны сапраyды магчыма: проста сяброyства, проста мужчыны i проста жанчыны, i нiчога больш. Як нi дзiyна, учора менавiта Рагнеда знайшла мяне, не самага абаяльнага чалавека, i прапанавала дапамогу. Я вырашыy патэлефанаваць спадарынi Рагнедзе Крынiцкай. Раней я б дзесяць разоy падумаy над такой магчымасцю, дваццаць разоy ацанiy бы верагодныя наступствы, хто што падумае i як можна yсё yспрыняць, ды зараз сумненняy не yзнiкла. І гэта мяне чамусьцi не насцярожыла. Нешта змянiлася.

Рагнеда не адказала на званок. «Напэyна, на занятках цi на сходзе, пра якi я, канешне, зусiм забыyся», – падумаy я, бо гадзiннiк строга адлiчваy хвiлiны штодзённых пар i частых паседжанняy. Але нiчога не зробiш. Вiдаць, з характарыстыкай маёй асобы на падставе апошнiх дзён доктарскую я абараню зусiм не блiжэйшым часам.

Напрыканцы iнтэрнэт-пошукаy я праверыy, дзе знайсцi мiльярдэра N., а таксама што пра яго прыдумляюць. «Павуцiнне» расказала няшмат: «Мiльярдэр N. стаy мiльярдэрам у маладыя гады, чым займаyся – невядома. Ходзяць чуткi, што ён прафесiйны махляр з выдатным веданнем юрыспрудэнцыi i лiтаратуры. Для паляпшэння свайго вобразу y вачах грамадскасцi yдзельнiчае y розных акцыях, мерапрыемствах, займаецца мецэнацтвам. Жыве за горадам. Адрас такi i такi».

Я выклiкаy знаёмага надзейнага таксiста. І стаy збiрацца. Знянацку з адзення выпала вiзiтоyка спадара Святаполка. Учора я нават не паглядзеy на яе. З аднаго яе боку yсё было, як звычайна: iмя, пасада, кантакты. З iншага ад рукi былi напiсаны словы: «Калi Вас не пусцяць да спадара N., скажыце, што Вы ад мяне, i пакажыце вiзiтоyку». «Ну i спрытны ж у мяне вучань, – падумалася мне. – Гэта ж трэба, наперад разабраyся з маiмi цяжкасцямi».

Таксiст Пiлiп хутка завёз мяне y патрэбнае месца i сказаy тэлефанаваць, калi што. Як i гаварыy Святаполк, мяне y палац спадара N. не пусцiлi. Тады я выкарыстаy вiзiтоyку – гэта быy, бадай, мой унiверсальны пропуск.

Калi ахова пачула, што я ад спадара Святаполка, дык папрасiла пачакаць, з некiм паразмаyляла, i я быy дапушчаны y палац мiльярдэра N. Дарэчы, гэтага чалавека па-iншаму i не клiкалi, бо ён старанна ахоyваy сваё сапраyднае iмя. Спецыяльная асоба правяла мяне праз своеасаблiвы лабiрынт да кабiнета N. Шлях выйшаy таямнiчым, доyгiм i крыху непрыемным.

Я зайшоy у шыкоyны пакой i без запрашэння сеy на падрыхтаванае крэсла. Хiтраватага выгляду чалавек, якi, напэyна, i з’яyляyся спадаром N., нядоyга думаючы, спытаy:

– Чаго прыйшлi?

– Я знайшоy Ваш чэк, – пачаy я не самую ветлiвую размову.

– Гэтага не можа быць! Я чэкаy не падпiсваю, я працую толькi з наяyнымi, – рэзка выказаyся мiльярдэр.

– Але y Вашым блогу напiсана, што Вы схавалi y кнiзе чэк на мiльярд умоyных адзiнак… – не адступаy я.

– Гэта пiсаy не я. Не перавялiся яшчэ хакеры на белым свеце, – лёгка адбiyся ад маiх аргументаy N.

– Дык а чаму Вы не аспрэчылi iнфармацыю? – паспрабаваy я зайсцi з iншага боку, але для майго апанента пытанне выйшла нескладаным:

– Вы разумны чалавек i самi ведаеце чаму. Але, калi так хочацца, я агучу yслых. Гэты чэк даy мне столькi станоyчай рэкламы, прычым амаль задарма, што адмаyляцца ад яе было б дзiyна. Я нават дзякуй павiнен сказаць таму жэyжыку, што yзламаy мой блог.

– Але ж вось чэк. На мiльярд, – мае аргументы скончылiся.

– Пакажыце, калi ласка! – спадар N. прафесiйна зiрнуy на маю паперчыну з электроннымi кодамi i гучна выпалiy: – Гэта не маё. Я думаю, Святаполк гэта сказаy. І напэyна, прапанаваy яго прадаць.

Апошнi сказ знiшчыy усе мае рытарычныя нарыхтоyкi.

– Так, было такое, – пагадзiyся я.

– І колькi ён прапанаваy? Тысяч дзесяць, не болей? Гэта яго максiмальная цана, – мiльярдэр перамог мяне y слоyнай дуэлi, i мне стала няёмка, я прамаyчаy. Вiдаць, N. заyважыy маю збянтэжанасць, таму працягнуy: – Але вы мяне зацiкавiлi. Гэты шматок электроннай паперы можна yдала выкарыстаць. Таму я прапаноyваю Вам за яго мiльён умоyных адзiнак. Вы мне аддаяце чэк адразу. Аднак у мяне дзве yмовы.

– Якiя? – пакорлiва спытаy я.

– Па-першае, вы не будзеце афiцыйным пераможцам для тэлебачання. Гэта значыць, вы адмаyляецеся ад любых магчымых прэтэнзiй на гэты конт.

– Навошта гэта патрэбна? – пацiкавiyся я.

– Проста аyдыторыi патрэбны звычайны чалавек, якi выпадкова азалацiyся, а не вучоны, якi кожны дзень калупаецца y кнiгах, дзе i знаходзiць сваё шчасце, – патлумачыy N.

– Вось як, – я не прыдумаy больш вартага адказу.

– Па-другое, iнфармацыi, што дадзены чэк – уласнасць… – тут N. праверыy нешта y сваiм суперкамп’ютары, – уласнасць шаноyнага спадара Крынiцкага, нiдзе не павiнна быць.

Потым мiльярдэр дадаy: – Інакш могуць адбыцца непрадказальныя ды непрыгожыя рэчы. А таму Вам лепш пераехаць у iншы горад, бо калi суседзi заyважаць, што вучоны-фiлолаг разбагацеy, бяды можна будзе чакаць адкуль заyгодна.

Пасля гэтых слоy, цi то пагроз, цi то парад, N. замаyчаy. Ён падаyся мне знаёмым.

– Прабачце, але мяне крыху насцярожвае, што вы даяце столькi грошай за такi, так бы мовiць, слабаваты чэк, – выказаy я апошнiя сумненнi.

– Ваша пытанне мае сэнс. Справа y тым, што гэта апраyдана, i не толькi эканамiчна. Пасля гэтага дурдому з бiблiятэкамi мае фiрмы сталi атрымлiваць меншы прыбытак. Не хапала яшчэ, каб людзi пачалi масава чытаць кнiгi замест таго, каб карыстацца дасягненнямi цывiлiзацыi, – шчыра абурыyся мiльярдэр.

Такi адказ супакоiy мяне i маё сумленне на нейкi час. Яго хапiла, каб я канчаткова вырашыy, што трэцi раз ад грошай адмаyляцца не выпадае. «Даюць – бяры, а б’юць – бяжы», – неяк так гаварыy мой дзядуля. Тым больш такая сума неверагодна радавала i цалкам не давала пралiчваць наперад варыянты развiцця падзей.

– Ад Вашай прапановы нельга адмовiцца, – не вытрымаy я.

– Выдатна, – нават заyсмiхаyся мiльярдэр i дастаy спецыяльную торбу з грашыма. Насамрэч, гэта была не зусiм торба, а цяжкi металiчны кейс. – Я працую толькi з наяyнымi. Таму вось Вашыя грошы.

Мiльярдэр N. адкрыy кейс, паказаy купюры i прапанаваy пералiчыць. Я адмовiyся, бо падумаy, што тут мяне падманваць няма сэнсу. Гэта толькi пашкодзiць рэпутацыi шаноyнага N. Тады кейс быy зачынены са словамi:

– Пароль – прозвiшча.

Я паспрабаваy сябе крыху падстрахаваць:

– А напiшыце, калi ласка, чэк цi даведку на тое, што гэтыя грошы мае. А то праверыць хто-небудзь зверху – дык не паверыць. Ды i y банку не возьмуць.

– Я з чэкамi не працую, – адрэзаy мiльярдэр N. – А з даведкай? Ды што я туды напiшу?

– Ну, напрыклад, аплата за фiлалагiчныя паслугi, – падказаy я.

N. зарагатаy так, што ледзьве не звалiyся пад стол. Што яго yзяло – i дагэтуль не адгадаю. Але спадар мiльярдэр хутка супакоiyся i маю просьбу выканаy:

– Добра. Так i напiшу: «Аплата за фiлалагiчныя паслугi».

У маiх руках матэрыялiзаваyся значны аб’ём грошай. Іх цяжар добра адчувалi мае цяглiцы. Я аддаy чэк i ветлiва развiтаyся. З поyнай торбай умоyных адзiнак я паехаy дадому з таксiстам Пiлiпам, якi, дарэчы, пiльнаваy мяне каля самых дзвярэй палаца. Пiлiп быy добрым таксiстам i прагматычным прадпрымальнiкам. «Якi кемлiвы хлопец, – падумаy я. – Дачакаyся. І нават не даy сябе прагнаць ад варот такога палаца».

Усё выходзiла вельмi добра, каб стацца звычайнай праyдай. Шчаслiвы, я ехаy дадому i вымалёyваy на сваiм, так бы мовiць, цвёрдым дыску планы на бесклапотнае жыццё, нават марыy, уяyляy, якi вырай чакае заyтра. Я перабiраy, што куплю, куды паеду, як вазьму з сабой, напрыклад, Рагнеду. Мары, думкi, летуценнi… Як жа гэта прыемна, неверагодна i бяскрыyдна…

Я выйшаy з машыны пад самым домам, лiтаральна ступiy з транспарта на ганак, развiтаyся з Пiлiпам i зайшоy у пакой. Яшчэ раз набраy нумар Рагнеды. «Лемантар» Морзэ тэлефона сказаy, што занята. Я паглядзеy у акно: пад iм зноy поyзаy той самы падазроны чалавек, што i yчора. У руках у яго быy самы сучасны камп’ютар. «Можа, гэта новы сусед? – дапусцiy я. – Хто яго ведае, але грошы трэба пакласцi y банк». І я вырашыy яшчэ раз глянуць на мiльён. Па праyдзе, такое вiдовiшча я павiнен быy назiраць упершыню.

Узяy торбу-кейс, пачаy адчыняць, а ён як запiшчыць: «Увядзiце пароль. У Вас трыццаць секунд». На торбе замiргала акенца з надпiсам: «прозвiшча» i з’явiyся знак запiсу голасу.

– Пароль? – здзiвiyся я. – Якi пароль?

– «Якi пароль?» – пароль няправiльны, – сказаy голас з кейсу.

– Галасавы пароль! – абурыyся я.

– «Галасавы пароль» – пароль няправiльны, – зноy бяздушна паведамiy кейс.

«Прозвiшча! – падумаy я. – Трэба назваць прозвiшча!» І доyга не думаючы, выпалiy сваё.

На гэты раз кейс загаварыy па-iншаму:

– Спроба нападу. Рэжым самазнiшчэння. Актываваць. Пацвердзiць. Так.

На маiх вачах з торбы-кейса пайшлi iскры. Гэта быy бенгальскi агонь у павялiчаным выглядзе. Пасля феерверку торба, як у казцы, адчынiлася. Там было пуста, дакладней, на дне ляжала трошкi попелу, як быццам i не было стосаy з грашыма. Сам разумны кейс ператварыyся y ламачча. На шчасце, у мяне засталася даведка ад мiльярдэра N., якая магла б дапамагчы аднавiць мае грошы. Я вырашыy праверыць, цi y парадку яна. Дастаy вельмi каштоyны дакумент з кiшэнi i yбачыy, што электронны подпiс на iм замiргаy i загарэyся. Я ледзьве паспеy прыбраць рукi, каб не апячыся. Неверагодна! Мне далi скарб, далi ключ i не навучылi гэтым карыстацца. Катастрофа.

Толькi што я yявiy сябе багатым чалавекам – i вось усё вярнулася назад. Я зноy нiхто. Проста вучоны. І чэка y мяне няма. Я падумаy, што гэта прыкрая памылка, i паспрабаваy выклiкаць таксi Пiлiпа, каб яшчэ раз з’ездзiць да спадара N. Прыгожы жаночы голас абвясцiy, што набранага нумару не iснуе. Больш Пiлiпа я нiколi не бачыy. Мяне падманулi, як малое дзiця! Я нават не мог напiсаць заяву yладам, бо нiхто б не паверыy, што нехта падобны да мяне можа мець столькi yмоyных адзiнак.

У мяне апусцiлiся рукi. Я сядзеy пасярод пакоя без думак, без эмоцый, быy гатовы зрабiць усё i нiчога. Я бяздумна yтаропiyся y тэлевiзар. Дарэчы, па iм паказвалi ток-шоу i аналiтычныя агляды. На yсе лады перацiралi «iстэрыю з кнiгамi». Круцiлi вiдэа, дзе мiльярдэр N. уручае грошы. Каму б вы думалi? Правiльна, Пiлiпу. Вось ён – сапраyдны герой. Спадзяюся, яму перапала хаця б дзесяць тысяч. «Гiсторыя поспеху звычайнага таксiста Пiлiпа yвасобiла сапраyдную мару кожнага адданага гараджанiна: ён выйграy у своеасаблiвую латарэю, ён вынайшаy выйгрышную камбiнацыю, ён знайшоy чэк на мiльён». Потым былi дыскусii, якiя даказвалi, што трэба кiдаць састарэлыя формы перадачы iнфармацыi, што нi папяровыя, нi электронныя кнiгi не вартыя чалавечага часу, што тэлебачанне i спецыяльныя iнтэрнэт-рэсурсы раскажуць усё патрэбнае сапраyднаму жыхару горада.




