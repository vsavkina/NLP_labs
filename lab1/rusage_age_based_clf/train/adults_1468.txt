Час чумы (зборнiк)
Уладзiмiр Аляксеевiч Арлоy


Гiсторыя Беларусi застаецца галоyнай тэмай творчасцi Уладзiмiра Арлова.

У кнiгу вядомага пiсьменнiка yвайшлi тры гiстарычныя аповесцi. Назву зборнiку дала аповесць «Час чумы», у цэнтры дзеяння якой выдатны беларускi паэт эпохi Рэнесансу Мiкола Гусоyскi. У ахопленым чумою Рыме ён завяршае генiяльную «Песню пра зубра» i спрабуе yратаваць ад смерцi сваю каханую Франчэску. «Сны iмператара» прысвечаныя падзеям 1812 г. у Беларусi, якiя зноy i зноy згадвае y выгнаннi на выспе святой Алены былы yладар Еyропы Напалеон Банапарт. Аповесць «Дзень, калi yпала страла» пераносiць чытача y пачатак XII стагоддзя, калi Полацкае княства вяло зацятае змаганне з крыжакамi.

Вострасюжэтнае апавяданне «Ордэн Белай Мышы» друкавалася не толькi y Беларусi, але i перакладалася на польскую, чэшскую, украiнскую i iспанскую мовы.





Уладзiмiр Арлоy

Час чумы





© Уладзiмiр Арлоy, 2005

© І. П. Логвiнаy, выдавец, 2005

© Распаyсюджванне. ТАА «Электронная кнiгарня», 2016





Аповесьцi





Дзень, калi yпала страла





1


Па высокай дзвiнскай вадзе плылi y мора апошнiя крохкiя крыгi.

Сiвы y яблыках конь, спынены на самай строме, пудка пераступiy нагамi, але вершнiк злёгку сцiснуy яму бакi, i сiвы супакоiyся. Застыyшы y сядле, князь Валодша глядзеy на горад за ракой. Над нiзкiмi пасадамi, насупроць амаль схаванай паводкаю выспы, што ляжала леваруч князя, падымалiся yжо кранутыя зелянiнаю валы дзядзiнца, а яшчэ вышэй плылi па небе y лазуркавую далячынь сем вярхоy Сафii.

Зазванiлi да палуднiцы. Першы yдарыy па сонечнай цiшы сафiйскi званар. Яму адразу адказалi Спас-Еyфрасiння i Бельчыцы, а трохi счакаyшы, уступiлi y перазовы астатнiя манастыры i цэрквы. Нейкi званар весела зачасцiy, але, як быццам узгадаyшы, што не такiя цяпер часiны, каб бесклапотна тузаць за вужоyкi, асадзiy сябе, i ягоны звон таксама загучаy няспешна i разважлiва.

Шматгалосая размова званоy нараджала y князевай душы дзiyнае пачуццё, у якiм спакойная вера, што гэты крывiцкi горад будзе стаяць над Дзвiною давеку, спляталася з адчуваннем незвычайнай дужасцi, з юначым жаданнем злiцца з канём ды iмчаць па далёкiх дарогах, чуць вецер у вушах, спаць адным вокам каля лясных вогнiшчаy… Пачуццё было такое моцнае, што князь радасна разгубiyся. Яшчэ колькi iмгненняy ён глядзеy на магутную рачную плынь, на тры стругi пад белымi вятрыламi, што падыходзiлi да дзядзiнца, i раптам рэзка павярнуy сiвага i наyскапыт паляцеy па разложыстай лугавiне.

Толькi ва yмывальнi, скiнуyшы кальчугу i на хвiлю прысеyшы на шырокi yслон, ён адчуy, як гудуць ад стомы рукi, як ные левая нага, зачэпленая некалi лiтоyскай сулiцай. Але стома была не прыкрая, а yсцешлiвая. Князь ведаy, што заyтра yраннi зноy, поyны спрыту i маладой моцы, у кароткай кальчузе i шаломе з бармiцай, выйдзе на ганак з разьблёнымi балясамi, i дружына так выгукне «Слава князю Валодшу!», што ва yсiм наваколлi на момант здзiyлена замоyкнуць жаyрукi.

Другi месяц князь не дае спачыну нi сабе, нi дружыннiкам. Нават ваявода Вiславус i той дзiву даецца, як улёг ён у ратныя забавы. «Не маладзён ты yжо, князь, – сказаy неяк ваявода, – не дваццаць табе летаy. Дай удам[1 - Целу, рукам i нагам.] перадых». Валодша адно засмяяyся i па-ранейшаму дзень пры днi выводзiy дружыну на падсохлую галявiну за сцяною княжага двара, што стаяy на левым беразе Дзвiны, у Бельчыцах. Як i yсе, браy князь у рукi адмысловы тупы меч, страляy з лука, кiдаy у дубовага, глыбока yкапанага y зямлю балвана цяжкую дзiду, цэлячы то y голаy, то y грудзi, i не бачыy, але адчуваy ухвальныя позiркi Вiславуса i ваяроy.

Па паглядным князевым твары y аздобе густых кучаравых валасоy знячэyку прабег цень. Валодшу yспомнiлася, як учора пасля вячэрнi гутарыy з iгуменам Лукой. Трасучы ад злосцi сiвой казлiнаю бародкай, шчупленькi Лука выгаворваy князю, што не y адных святых Барыса ды Глеба з бельчыцкага храма просяць ягоныя кметы ратнай удачы. Манахi высачылi, што yначы людзi з дружыны таемна пераплываюць на чоyне раку i прабiраюцца на старое капiшча каля Валовай азярыны, дзе яшчэ Рагвалодаy унук князь Ізяслаy палiy паганскiх iдалаy.

Ён, Валодша, пераказаy iгуменавы словы ваярам. Гаварыy сувора, углядаючыся y вочы, але шукаць вiнаватых не стаy. Не той час, каб сварыцца з дружынаю. Вiдаць, сёй-той здагадваецца, што не просты паход збiрае ён цяпер. Можа, таму i ходзяць на паклон да даyнейшых багоy. Дый сам грэшны, таксама таптаy сцежку да заклятае азярыны. Хоць i даyно тое было, ды, пэyна, ведае iгумен пра грэх. Але не толькi таму чарнарызец так барадою трос. Князь сам сабе yсмiхнуyся. «Рысь стракатая iзвону, а чалавецы лукавыя знутры». Гэта нагадвае яму Лука, што дакляраваy адпiсаць манастыру запалоцкi поплаy, а спраyдзiць не спяшаецца. Мала iм трох весяy са смердамi. Цяпер не выкруцiшся, трэба на iгуменаy гнеy, як на хвалi, алею вылiць. З iм вбдзiцца таксама не след, дасць Бог, будзе лепшая пара.

Князь пазванiy у званец, i y два мiгi на парозе вырас халоп з рукамыем заморскае работы. Скiнуyшы апратку, Валодша залез у вялiзную лiповую балею i з насалодаю падставiy крутыя рамёны i yсё вялiкае, гарачае яшчэ цела пад сцюдзёны струмень з меднай ваyчынае пашчы. Ён радаваyся вадзе i пялёхаyся, як малое дзiця.

– Глядзi, куды льеш! – нязлосна, але зычна крыкнуy на халопа, i той з перапуду бухнуyся валадару y ногi.

– Хрэсцiцца раб Божы Мiкола, – гундоса i нараспеy, удаючы iгуменаy голас, прамовiy Валодша i выплюхнуy на саламяную халопаву галаву рэшту вады з рукамыя.

– Не гневайся, княжа… – цягнуy, лежачы y лужыне, халоп.

– Калi гневаюся, не ваду лью, – памяркоyна сказаy князь. – Давай ручнiк i накажы, каб шукалi Барыску. Няхай да мяне y святлiцу iдзе.

Хутка русявы прычасаны Барыска yжо стаяy у дзвярах i церабiy крысо чырвонага каптанчыка. Было вiдаць, што i твар i рукi малому вымылi кагадзе. Не вытрымаyшы дапытнага позiрку шэрых бацькавых вачэй, хлопчык утупiyся y маснiчыну.

«Падрос Барыска, у плячах пачаy гэтай вясною шырэць. Ваяр расце», – падумаy князь. Падумаy з цеплынёй, што заyсёды агортвала душу, калi быy з сынам, але yголас сказаy строга:

– Нягожа, князь Барыс, вочы долу апускаць. Полацкiя князi не y зямлю, а y неба глядзець мусяць. I не y парозе iх месца. Хадзi блiжэй!

Барыска нясмела падышоy.

– Дзяк казаy, да навукi ты дужа здатны. Даyно паглядзець збiраюся, чаму ён цябе навучыць паспеy.

Княжыч залiyся чырванню, але пазiраy ужо без боязi.

– А ну скажы, якое цяпер лета ад стварэння свету?

– Лета шэсць тысяч семсот дваццаць чацвёртае,[2 - Паводле сучаснага летазлiчэння – 1216.] – як па пiсанаму адмалацiy Барыска.

«Славаю цi ганьбаю маёй застанецца яно y летапiсах?» – укалола князя раптоyная думка, але ён не даy ёй волi.

– А лiчыць цi добра yмееш? – працягваyся iспыт. – Ёсць у мяне пяць крэчатаy, а як выпушчу я iх, саб’е кожны па дзве белыя лебедзi. Колькi будзе лебедзяy?

– Два разы па пяць, а разам дзесяць, як пальцаy на руках, – не задумваючыся адказаy Барыска.

– Гожа.

Князь узяy з падваконца кнiгу y багатых абкладах, адплiкнуy залачоную засцежку i прывычна знайшоy «Сказанне аб Індыйскiм царстве», якое любiла першая жонка-нябожчыца.

– Чытай!

– «Царства маё такаво, – бойка пачаy Барыска. – Ісцi на адну старану дзесяць месяцаy, а на другую няможна дайсцi, бо саткнулiся там неба з зямлёю. Ёсць у мяне y адной зямлi людзi немы, а y другой зямлi людзi рагаты, а y iной людзi трохногi, а iныя людзi дзевяцi сажняy, iжэ суць валатове…»

– Лепа, – пахвалiy князь. – А можа, на памяць зацвердзiy, як малiтвы? – Ён успомнiy, як некалi, на пачатку вучэння, сам рабiy гэтак, каб байчэй атрымлiвалася, калi бацька скажа пачытаць гасцям.

Княжыч закруцiy галавой, i Валодша пашкадаваy, што скрыyдзiy сына, але, нахмарыyшы бровы, перагарнуy старонку i паказаy:

– Вось тут чытай.

– «Ёсць у маёй зямлi пеyнi, на iх людзi ездзяць, – упэyнена разбiраючы цiтлы, чытаy Барыска. – Ёсць у мяне птушка нагой, уе сабе гняздо на пятнаццаць дубоy. Ёсць у маiм царстве птушка фiнiкс, звiвае сабе гняздо на ноy месяц i прыносiць агню нябеснага i сама палiць гняздо сваё i сама тут згарае i y тым попеле зараджаецца зноy i пер’ем абрастае, а плоду няма ад той птушкi, а жыве яна пяцьсот лет. – Ад старання на носе y хлопчыка выступiлi расiнкi поту. – А пасярод майго царства плыве рака Эдэм з раю, у той рацэ емлюць дарагiя камянi акiнф, i самфiр, i памфiр, i iзмарагд, сардзiк i аспiд, цвёрд жэ i, акi вугаль, гарыць…»

Барыска перавёy дых i, пэyна, таму, што нiводнага разу не збiyся, насмелiyся запытаць:

– Няyжо гэта праyда yсё, тата?

– Багата дзiyнага, сыне, ёсць на Божым свеце. А каторыя дзiвосы i самi людзi вымыслiлi, каб пацеху з таго мець. Склалi гэтую кнiгу y Грэках, а тлумачаная яна i перапiсаная вучонымi мнiхамi на yказ нашай князёyны Прадславы Святаслаyны, у манастве найпадобнейшай Еyфрасiннi. Казаy табе дзяк пра яе?

– Казаy. Помнiць, як у святы град Ерусалiм яе праводзiлi. Чытаць далей?

– Чытай, чытай… – няyважлiва адгукнуyся спахмурнелы раптам князь.

Хутка i яго Полацк правядзе. Цi паслухае ён пераможную ютрань у Сафii? Еyфрасiння дадому не вярнулася. Можа, i y ягонай кнiзе лёсу тое ж запiсана? А калi не вернецца, хто на полацкi пасад сядзе? За душу yзяла крыyда невядома на каго. З першаю жонкай не было дзяцей, а сыны, што Бог даy са Звенiславаю, яшчэ y такiх летах, што наперад не загадаеш. Барыску нядаyна толькi грамаце вучыць аддалi, а Глеб зусiм малы, ад зямлi меч не адарве.

– «Ёсць у мяне палата злата, а y ёй ёсць зярцала праведнае, стаiць на чатырох слупах златых. Хто зрыць у зярцала, той бачыць свае грахi, якiя сатварыy ад маладосцi. Блiзка таго i другое зярцала, скляное…» – чытаy Барыска.

– Досыць, сыне, – адарваyся ад нялёгкiх думак князь. – Бачу, не дарма мой хлеб дзяк есць. А скажы, у ваярскай справе як паспеy? З лука цi гожа б’еш?

– За дваццаць сажняy у маладую бярэзiнку пацэлю. А меч Ратмiр не дае.

– Чаму?

– Кажа, – збянтэжыyся Барыска, – пуп развяжацца.

– А што, не развяжацца? – засмяяyся князь, трасянуyшы шорсткiмi русымi кудзерамi.

– Не! – цвёрда сказаy хлопчык.

– Ладна, загадаю, каб даваy табе меч.

– Тата, – зусiм асмялеy Барыска, – а цi хутка мяне на вайну возьмеш?

У князя зашчымела сэрца. Усплыло на памяць, як самога бацька yпершыню yзяy у набег, як першы раз пачуy посвiст чужынскай стралы… Ён прыгарнуy малога да грудзей, правёy калянай даланёй па ядвабных сынавых валасах. Дзве макаyкi y Барыскi на галаве, як i y яго самога. Кажуць, шчаслiвы знак.

– Хутка, сыне. Чатыры леты засталося. Такi yжо y князёy крывiцкiх няпiсаны закон: у тры гады сына на каня садзiць, у сем аддаваць у навучанне грамаце, а як мiне дванаццаць – можна княжыча i на вайну браць.

– Чатыры леты… – расчаравана працягнуy хлопчык. – Тады хоць у пацешную вайну навучы, што з Вiславусам гуляеш.

– Ну, на такую вайну табе yжо можна. Калi хочаш, зараз i паваюем.

– Хачу! – успыхнулi y княжыча вочы.

Валодша yзяy з палiцы куфэрак са слановай косцi i высыпаy на сталец дзве жменi жаyтлявых касцяных фiгурак. Стальнiца была не простая – папераменна выкладзеная кавалачкамi светлага i цёмнага дрэва.

– Вось гэта ратнiк. – Князь паставiy на светлае поле першую прысадзiстую фiгурку y шаломе i з барабанам у руках. – Ідзе ратнiк на бiтву адно yперад, назад яму дарогi няма. – «Назад яму дарогi няма», – мiжволi паyтарылася y князевых думках. – А гэта ладдзя, мяно ёй таксама насада…

У святлiцу зайшоy ваявода Вiславус. Быy ён круглатвары, з кароткай барадой i сiнiмi вачыма, яшчэ малады, але трымаyся паважна, не раyнуючы як пажылы баярын. З хвiлiну ён чакаy, але князь так улёг у гульню, што не чуy ваяводавых крокаy. Тады Вiславус керхануy у кулак i, пакланiyшыся, загаварыy:

– Новыя паслы ад чудзi прыйшлi, княжа…




2


Тры вялiкiя стругi пад белымi ветразямi прысталi побач з дзядзiнцам, акурат там, дзе Дзвiна прымае y свае берагi павольную Палату. Наладаваныя футрам i воскам караблi прывялi вiцебскiя купцы, што yпершыню пасля зiмы кiравалiся водным шляхам у Рыгу.

Разам з купцамi сышоy на бераг рослы падхорцiсты чалавек у свiце з грубага сукна. Два днi таму ён, не таргуючыся, заплацiy купцам паyгрыyнi, каб давезлi да стольнага Полацка. Назваyся аршанскiм майстрам-лучнiкам Богушам. Едзе па навуку да полацкiх майстроy, бо чуy: iхнiя самастрэлы за сотню крокаy прабiваюць нямецкую браню, нiбы тую кляновую дошчачку.

Богуш прыгладзiy узбунтаваныя ветрам бялявыя валасы, тройчы перахрысцiyся на сафiйскiя крыжы i рушыy па гразкiм пасля yчарашняга дажджу yзвозе да торжышча. Гадоy аршанскi майстра меy за тры дзесяткi, ногi y новых пасталах ступалi лёгка, а на плечуку на выслiзганай да бляску кульбе вiсела радняная кайстра.

На таргу ён купiy падрумянены пiрог з заечынай i, памалу адкусваючы, прайшоyся памiж паyпустых у будны дзень прылаyкаy. Спынiyся каля дзеда, што гандляваy рыбаю, прыцмокнуy языком, кiнуyшы вока на ляшча, якi не yтаптаyся y драyлянае вядро. Падзiвiyся на двухгаловых хвастатых звяроy, што шчэрылiся з калчанаy. Прыслухаyся да размовы двух дружыннiкаy у дашчатых бронях[3 - Даспех накшталт кальчугi, але зроблены з металёвых пластачак.] i адразу неяк наструнiyся. Ваяры гаманiлi, як учора на княжых борцях злавiлi пчаладзёра.

– Прывялi таця y церам, – апавядаy старэйшы векам дружыннiк, – дык на каленi завалiyся i якоча:

«Памiлуй, княжа, не ведаy я, што твой мёд краy!» А князь яму: «А хiба не ведаy ты, што мёд гэты не твой?»

Дружыннiкi засмяялiся.

– I пiyцом князь пачастуе, i слаyцом.

– А цi ведаеш, кажа князь, – працягваy старэйшы, – што над табой немцы yчынiлi б? Галавой – у лазьбень з мёдам, i пi, пакуль душа не адляцiць.

Богуш на крок адступiy, але слухаць стаy яшчэ yважней.

– Ага, – згадзiyся малодшы. – Чалавек з лецiголы баяy. Рытары[4 - Рыцары.] y iх борцi адабралi, а пчаляроy у мёдзе патапiлi.

Неспадзеyкi на торжышчы yсчаyся крык. Усе, хто мог, рынулi да ракi. Прылаyкi yмомант апусцелi, каля свайго тавару засталiся адно ганчар з бондарам.

На беразе вiрыyся вялiкi збой гараджанаy. Тут былi i купцы, i рукамеслыя людзi y магерках, i манахi y даyгiх чорных рызах. Наперадзе тырчалi чырвоныя баярскiя шапкi з сабалiнаю iрхой. Богуш, нацiскаючы плячом, прабраyся наперад.

Пры самай вадзе ляжалi двое мужчын з туга скручанымi скуранымi паскамi рукамi i нагамi: адзiн – таyсматы i вiрлавокi, другi – драбнаваты i вастраносы, з ускудлачанай галавой. Апранахi на абодвух былi разадраныя i прыпаленыя.

Поруч з Богушам апынуyся той самы дзед, што прадаваy ляшча, – прыклыпаy са сваiм вядром, з якога вытыркаy рыбiн хвост.

– Што за людзi? – напаyголаса запытаyся аршанскi майстра.

Сусед аказаyся гаваркi.

– Нямчыны-выведнiкi, у нядзелю злоyленыя. Таyсты на Ганчарным канцы y студню зелле сыпаy. Хацелi яго з той студнi напаiць, дык так зубы сцяy, што мячом не расцiснеш. Тады сабачку валачашчаму тае вады далi. Сабачка i пажыy, як Дзвiну на чоyне пераплысцi. А гэтага, – кiyнуy дзед на yскудлачанага, – Няжыла з Запалоцкага пасада злавiy. На пастой да Няжылы папрасiyся, а y сне па-свойму гергетаць пачаy. Пад жаркiм жалезам абое прызналiся.

Богуш упiyся вачыма y звязаных выведнiкаy.

– А кажуць жа, у князя Валодшы вечны мiр з Рыгай, – зноy загаварыy ён да дзеда.

– Мiр, – пацвердзiy той. – Купцоy нямецкiх князь у крыyду не дае. Дружына iхнi тавар вартуе. А выведнiкаy наказана не лiтаваць.

– Пасаднiк! Пасаднiк!.. – пранеслася па натоyпе, i людзi расступiлiся, даючы дарогу чатыром цiвунам i пасаднiку y вавёркавым футры.

Вастраносы кудлач, што дагэтуль ляжаy цiха, перакацiyся са спiны на бок, тварам да натоyпу, i тонкiм пакутным голасам закрычаy:

– Людзюхны, ратуйце! Не нямчын я, людзюхны! Пятром мяне завуць. I бацька быy Пятро. Купец я з Друцка. Адстаy ад сваiх, хацеy на Вялiкдзень у святую Сафiю схадзiць. Жонцы i дзеткам хацеy пасвячонае y Полацку яечка прывезцi. Апаiy мяне Няжыла! Грошы забраy, а мяне нямчынам абвясцiy!

Збой прыслухаyся i пацiшэy.

– Пятро я. Хрыстом-Богам прашу, не губiце бязвiнную душу! – малiy вастраносы.

Богуш глядзеy на яго, i на твары y аршанскага лучнiка не было шкадобы.

Але знайшлiся y грамадзе i жаласныя сэрцы.

– Можа, i праyда Пятро ён? – прамовiy нехта.

– На агнёвым роспыце прызнаy сябе нямчынам! – гучна сказаy да людзей пасаднiк.

– Грэшны, не сцярпеy пакуты, – зноy падаy голас кудлач. – Сам на сябе нагаварыy.

– Да князя паслаць! Няхай князь судзiць! – закрычалi y натоyпе.

– Іншы y князя клопат. Перавозчык паслоy у Бельчыцы павёз. Можа, i нашай ён крывi, – пасаднiк паказаy нагой у зялёным боце на вастраносага, – ды yсё адно пераветнiк. А пераветнiкаy князь Валодша загадаy судзiць скора.

Збой незадаволена загудзеy.

– Пятро я! – адчайдушна заекатаy кудлач. – Крыж буду цалаваць, што Пятро!

У гэты момант нечакана загаварыy таyсматы выведнiк. Ён сказаy толькi тры словы:

– Яго iмя Готфрыд.

– Не верце яму, людзi! – у смяротным жаху заверашчаy кудлач. – Бога y цябе няма, лацiнец пракляты!

– У Дзвiну iх! – выгукнуy Богуш, i вакол таксама закрычалi: – У Дзвiну!

Пасаднiк махнуy рукой. Цiвуны забiлi выведнiкам раты анучамi i пацягнулi абодвух да чаyноy. У вострых вачах аршанскага лучнiка было змрочнае здаваленне. Грамада зноy загула, але y гэтым гудзе yжо не было шкадавання. Людзi пабеглi па беразе вышэй, каб лепей бачыць.

– Далей адвозьце! – загадаy пасаднiк. – А то вада спадзе, дык тырчаць будуць.

Чаyны хутка выйшлi на самую строму. Цiвуны, надзеyшы выведнiкам на шыi пудовыя камянi, асцярожна, каб не выкулiцца самiм, спiхнулi iх у каламутную iмклiвую ваду.

– Нi воyк ваyка, нi змяя змяю не губiць, а чалавек чалавека губiць i радасць з гэтага мае, – пачуy аршанскi майстра. Гаварыy, хрысцячыся дрыготкай рукой, падстаркаваты манах.

– Нядобра кажаш, мнiх. Не да такога чыну словы, – сурова азваyся нехта. – Самi яны свае душы загубiлi.

Збой ужо рассыпаyся, як па-над берагам разлёгся yсцешаны жаночы крык:

– Глядзiце! Глядзiце!

На yзвозе зарагаталi. Богушавы вусны таксама расцягнулiся y мiжвольнай усмешцы.

Хтосьцi, вiдаць, нейкi весялун з княжых вотчын, што стаялi вышэй горада, пасадзiy на крыгу жарага, як агонь, пеyня.

Крыгу несла па самым быстраку, а небарака певень на пацеху разявакам мiтусiyся на сваiм хiсткiм прыстанку i раз-пораз пачынаy махаць крыламi, нiбы збiраyся пераляцець на трывалае месца. Але да зямлi было не меней трацiны палёту стралы.

Жарага гарапашнiка згледзелi i на чаyнах. Пад радаснае галёканне берага весляры павярнулi i yзялi напярэймы крызе. Людзi не разыходзiлiся, пакуль уратаванага пеyня не выпусцiлi на траву.

Пасля гэтых прыгодаy Богушавы пасталы адмералi яшчэ не адно попрышча па драyляным насцiле вузкiх вулак дзядзiнца, па Вялiкiм пасадзе i вакольным горадзе, дзе дамы стаялi трохi вальней, а y блiзкiх гародах прабiлi yжо зямлю першыя стрэлкi цыбулi.

Адвячоркам лучнiк малiyся y царкве за Чорным ручаём i паставiy свечку перад абразом Багародзiцы. А калi на горад апусцiлася знобкае красавiцкае сутонне, Богуш, распытаyшы перад тым, дзе жыве кастапраy Данiла, пераехаy у цiхае Запалоцце i пастукаy у дзверы моцнай хаты над Палатой. Пастукаy адмыслова: два разы гучна i тры – прыцiшана.




3


Валодша адкiнуy мяккую лiсiную коyдру i сеy на краi шырокага ложа. Княгiня Звенiслава спала, звыкла падклаyшы пад шчаку далонь. Заснула залагоджаная, усцешаная, што сёння муж рана прыйшоy ад застолiцы.

Князю не спiцца, i, вiдаць, сон ягоны заблукаy недзе надоyга. Думна y князевай галаве, неспакойна на сэрцы. Уваччу яшчэ стаiць гаворка з пасламi, у зацiшнай пачывальнi гучаць iхнiя галасы: адрывiсты i хрыпаты – чудскага старэйшыны i малады, звонкi – тлумача, мацi якога была крывiчанкаю.

– Наша неба не сiняе, як мора i азёры, а чорнае ад хаyтурных вогнiшчаy. Крыжакi забiлi столькi ваяроy, што я yжо не памятаю, хто жывы, а хто склаy галаву. Нашы жанчыны выплакалi вочы, а мужчынам ад частых трызнаy мёд здаецца горкiм, а пiва салодкiм.

Старэйшына гаворыць цiха, вялiкiя рукi супакойна ляжаць на каленях, але зялёныя вочы на парослым сiвым шчацiннем твары гараць такою лютасцю, што нават ён, Валодша, якi забраy сваiм мячом жыццё не y аднаго дзесятка ворагаy, не хацеy бы сустрэцца з гэтым чалавекам у сечы.

Першыя паслы з Чудскай зямлi прыйшлi y Полацк на Вадохрышча, у самыя лютыя маразы, калi мядзведзь пераварочваецца y берлагу на другi бок. На мiрныя паселiшчы эстаy наляцелi немцы з дружынамi перавернутых у новую веру лiваy. Мужчын забiвалi на месцы, а жанчын, дзяцей i гавяду гналi y Лiвонiю. Дзесяць дзён эсты адбiвалiся y замку, а на адзiнаццаты, калi з абложнае вежы нямецкiя латнiкi з лукаy i прашчаy перабiлi палову абаронцаy, мусiлi скарыцца: пусцiлi y замак лацiнскага святара i аддалi немцам у заложнiкi сыноy сваiх старэйшын. Паслы прасiлi полацкага князя iсцi на Рыгу, а самi абяцалi паyстаць i цяснiць вайной лiваy i летаy.

Новыя паслы скардзiлiся, што суддзi, якiх шлюць немцы y скораныя землi, дбаюць не пра справядлiвасць, а пра сваё багацце. Эсты не хочуць плацiць дзесяцiну, не хочуць кармiць святароy i хадзiць з немцамi на вайну, каб потым цярпець помсту ад суседзяy. Чудзiны зноy прасiлi y Полацка падмогi. Ён, Валодша, прыняy iх ласкава, ад сваiх ранейшых слоy не адмаyляyся, але не гэтых паслоy ён чакаy, не гэтых.

На поyню наплыла хмара, i y вакне князь бачыy толькi вогнiшча з чорнымi постацямi ваяроy са зменнай начной варты. Але ён ведаy, што вунь там, праваруч, падняты на ноч мост цераз роy, там i там – вялiзныя, укапаныя y зямлю медныя катлы дзеля вару, якi пальецца на галовы тым, хто адважыцца напасцi на Бельчыцы. Харчу i вайсковых запасаy у складах хопiць хоць на два гады аблогi. Ды yсё гэта не магло развеяць нялёгкiх князевых дум.

Валодша прачынiy вакно, i y пачывальню пацёк волкi начны халадок з лёгкiм пахам дыму.

Трыццаць гадоy носiць ён гэтыя думы y сабе, трыццаць гадоy яны падпiльноyваюць яго, каб у адну з начэй зноy прыцiснуць сэрца каменем-жарнавiком, i з кожным годам камень гэты робiцца цяжэйшы i цяжэйшы. Але мудра пiсана y кнiгах: «Хто, рабуючы чужое, будуе на тым дом свой, той складае яго на лёдзе. Прыйдзе вясна, i сплыве дом за мора».

Неразумна yсё жыццё вiнавацiць сябе, але хiба забудзеш, што калiсьцi як дарагiх гасцей прымаy людзей з чорнымi душамi, якiя y сэрцы сваiм хацелi пагiбелi i яму, i yсёй Полацкай зямлi.

У тое ж лета, як ён сеy на полацкi пасад, у горад прыйшоy па Дзвiне разам з брэменскiмi купцамi першы лацiнскi манах. Быy ён у падшытай ветрам лапленай сутане i выгляд меy такi, быццам нiколi не еy уволю хлеба. У княжым хораме заморскi госць трымаyся цiшэй за халопа, толькi бесперастанку малiyся i праз тлумача прасiy аднаго: дазволу прапаведаваць слова Божае y падуладнай полацкаму князю зямлi лiваy.

Полацку здавён не надта рупiла, што яго даннiкi моляцца не y цэрквах, а y святых гаях i дубровах; iхнiя багi любiлi мяса аленяy i тураy, а найлепшым пачастункам была iм кроy палонных чужынцаy. Але ён, Валодша, даy манаху згоду, бо полацкiя купцы нашэптвалi, што маюць добры гандаль у Брэмене i Любеку. Мала таго, на адвiтанне ён адарыy цiхмянага госця кунамi i вавёрыцамi са сваiх кладовак.

Там, дзе Дзвiна сканчвае шлях да мора, манах паставiy царкву i пачаy хрысцiць лiваy паводле лацiнскага абраду. Увёyшы лiвам у вушы, што хоча абаранiць iх ад набегаy, ён прывёз нямецкiх муралёy i збудаваy замак. Хутка замак стаяy ужо i y суседнiм Гольме, а цiхмяны манах стаy бiскупам. Данiна y тую пару iшла y Полацк яшчэ па-ранейшаму спраyна, як i дзвесце гадоy дагэтуль, аднак ён, князь, разумеy, што замкi бароняць не лiваy, а немцаy. Усё часцей ён думаy, што памылiyся i за памылку гэтую давядзецца плацiць вялiкай крывёй.

Яго пабойваннi спраyдзiлiся скора. Стары бiскуп памёр, а новы да полацкага князя yжо не паехаy. Прыкрываючыся Божым словам, немцы пачалi адбiраць у лiваy зямлю. Папа y Рыме yжо абвясцiy адпушчэнне грахоy усiм, хто нашые на адзенне крыж i пойдзе служыць у бiскупава войска на беразе Варажскага мора. Полацкiя купцы прывезлi навiну, што папа i нямецкi кесар прыраyнялi паход у Лiвонiю да крыжовых паходаy у Палесцiнскую зямлю.

Праyда, новаму бiскупу сонца свяцiла тут нядоyга. У бiтве спалоханы конь занёс яго y гушчу лiваy; двое схапiлi ненавiднага крыжака за рукi, а трэцi працяy яго дзiдай. Ён, Валодша, дагэтуль памятае iмя гэтага трэцяга – Імаyт. Выведнiкi данеслi, што пасля смерцi бiскупа лiвы доyга мылiся y лазнях, змываючы там, а потым у дзвiнскiх водах лацiнскае хрышчэнне. Яны пiлi хмельны мёд, зрывалi з дрэy укрыжаваннi i пускалi iх на плытах у мора. Але ён прыняy гэтыя навiны без вялiкай радасцi, бо ведаy, што рыцары вернуцца.

I яны вярнулiся, i з года y год iхнiя караблi падымалiся па Дзвiне yсё вышэй i вышэй i yжо даходзiлi да падуладных яму, Валодшу, гарадоy Куканоса i Герцыкi, дзе сядзелi крывiцкiя князi…

Знадворку, недзе за блiзкай сцяной цёмнага бору, завухаy пугач. Князь перахрысцiyся на абраз з кволым агеньчыкам лампадкi. Пугач падаy голас акурат тады, калi ён падумаy пра бiскупа Альберта. Валодша раптам зразумеy, што яны падобныя: рыжскi валадар i гэтая вушастая птушка з такой самаю, як у Альберта, круглай галавой i вялiкiмi слепаватымi вачыма. Князю зрабiлася нiякавата, яму здалося, што загадкавае начное стварэнне можа невiдочна заляцець у пачывальню i падслухаць яго пакрыёмыя думкi. Ён мiмаволi yспомнiy аб кметах, што гэтаю парой за пяць пералётаy стралы адсюль стаяць варту пад старым дубам у лесе i y прыдзвiнскiх зараснiках алешнiку. Там выходзяць наверх лёхi, што пачынаюцца з княжага двара: адна – якраз пад ягонаю пачывальняй, другая – у малой мядушы.

Пугач зарагатаy зноy, i князь зачынiy вакно на зашчапку, адразу адчуyшы на душы палёгку.

Не, ён не баяyся Альберта. Зараз ён хацеy засцерагчыся ад тых таемных сiл, што yладараць у глухую начную часiну i могуць умяшацца y любую чалавечую справу. Што да рыжскага бiскупа, дык Валодша ведаy: далей iм двум на берагах Дзвiны не жыць. Застанецца нехта адзiн: або ён, вялiкi князь полацкi, або гэты пугач з чалавечым аблiччам.

Валодша думае пра бiскупа так даyно i так шмат, што часта y яго з’яyляецца дзiyнае i, вiдаць, грахоyнае жаданне – хоць на дзень, на гадзiну самому стаць Альбертам, атрымаць ягоныя розум i сэрца. Тады ён здолеy бы вызнаць гэтую душу, уведаy бы, шту бiскуп мыслiць пра яго, полацкага караля Вальдэмара.[5 - Так называе князя Валодшу сярэднявечная «Хронiка Лiвонii».]

Няyжо рыжскi пугач смяецца з яго? Так, смяяцца ёсць з чаго. Дагэтуль амаль заyсёды выйграваy ён, Альберт. Але бiскуп нiколi не мог лiчыць сябе поyным пераможцам. Нават тады, пад Гольмам, у дзень ганьбы полацкага войска.

I цяпер, праз дзесяць гадоy, князь не можа прыгадваць той паход спакойна. Аднекуль з глыбiнi падымаецца i туманiць розум цёмная хмара лютасцi, ад якой самi сабой сцiскаюцца кулакi.

Ён iзноy бачыць непрыступныя шэрыя вежы Гольма. Лучнiкi з полацкага войска не даюць немцам i носа выткнуць з-за каменных зубцоy. Першая страла яшчэ не сустрэлася з зямлёй цi варожым панцырам, а наyздагон кожны лучнiк паспявае паслаць яшчэ тры. Але немцы паставiлi балiсты i пачалi кiдаць на табар абложнiкаy камянi i цяжкiя бёрны. Тады ён загадаy адказаць тым самым. Палоннаму рыцару абяцалi жыццё, калi навучыць рабiць балiсты.

Як абложнiкi выцягнулi з лесу свае балiсты, у Гольме стала так цiха, нiбы yсiм немцам заняло мову. Аднак палачане радавалiся рана. Здаецца, усё было як належыць – i даyгiя асверы, i цяжкiя супрацьвагi, i трывалыя кашы, куды кладуць камянi,– але калi ратнiкi напялi вяроyкi i разам стрэлiлi з усiх пяцi балiстаy, двухпудовыя камлыгi паляцелi не цераз замкавыя сцены, а y iншы бок, акурат туды, дзе стаяла гатовае да прыступу полацкае войска.

Пятнаццаць ваяроy былi забiтыя на месцы, а тут яшчэ каменны град пасыпаyся з замка, брама расчынiлася, i немцы пайшлi на вылаз. Ён, князь, даy знак адысцi, i тае ж хвiлi з неба гахнуy камень i забiy пад iм каня. Войска кiнулася да выратавальнага лесу. Рыцары неслiся на яго з думкаю, што кароль Вальдэмар ужо y iх у руках, а ён стаяy з аголеным мячом i рыхтаваyся як найдаражэй аддаць жыццё. Але малады дружыннiк Вiславус на скаку павярнуy сваю буланую кабылу i, падляцеyшы да яго, цяжкой дзiдаю выбiy з сядла пярэдняга рыцара. Буланка вынесла iх абодвух з-пад стрэл, i невядома, цi зрабiyся б Вiславус ваяводам, каб не тая ягоная адвага.

Назаyтра ганцы ад лiваy паведамiлi, што на моры паказалiся караблi, i палачане знялi аблогу. Так закончыyся той паход, аднак i тады рыжскi бiскуп не перамог.

I Альберт не пераможа нiколi.

Хай, прыйшоyшы на падмогу Куканосу, Валодша застаy на месцы горада адны галавешкi, бо князь Вячка пасля лютай сечы з крыжакамi мусiy падпалiць сваю дзедзiну ды iсцi з дружынаю y свет. Хай ездзiy на паклон у Рыгу Усевалад з Герцыкi. Хай ужо не iдзе y Полацк данiна ад лiваy i летаy.

Ён загадаy сваiм вiрнiкам i мечнiкам, радовiчам i пад’язным не мець лiтасцi да смердаy. Хто бунтуе – або галаву з плячэй, або ланцуг у вязнiцы на княжым двары. Ад восеньскага Юр’я сядзяць там сем смердаy з Чорнай Лужы, што хавалi y лесе хлеб. Баярын Мiхайла зачынiy перад вiрнiкамi вароты, думаy адседзецца за дубовымi вотчыннымi сценамi. Цяпер грымiць ланцугом у порубе. I так будзе з кожным, хто пойдзе насуперак ягонай волi, таму што не павiнны пусцець збройнi, свiрны i мядушы y Бельчыцах.

Ён, князь Валодша з роду Рагвалодавiчаy, не пусцiy i не пусцiць немцаy на крывiцкiя землi. Не пусцiць, пакуль за ягонымi плячыма веча, а яно стаiць за яго yжо трыццаць летаy i будзе стаяць, пакуль жывы. I баяры, i полацкi епiскап не пойдуць супраць, бо цяпер гораду i княству трэба моцны абаронца.

Неспадзявана яму прыгадалiся дзвiнскiя парогi вышэй Вiцебска, што цягнуцца на некалькi попрышчаy. Раку перагарадзiлi там вялiзныя каменныя валы, але яна, не могучы адразу адолець iх, не здаецца, паволi падымаецца на вал, абрываецца yнiз, творачы вадаспад, i зноy б’е y камень, зацята точыць яго i yсё ж праразае сабе вузкi ды глыбокi ход скрозь парог i ляцiць з шалёнай хуткасцю, неyтаймоyна i пераможна. Гэтае змаганне ракi i парогаy, што назаyсёды запала яму y памяць, цяпер, у бяссонную ноч, прынесла нейкую палёгку.

За бiскупам – кесар, папа, нямецкiя гарады, але за iм, князем Валодшам, зямля яго прадзедаy. За iм – купцы i рукамеслы люд, за iм – цёмныя смерды з вотчын i глухiх весяy. За iм – пастаyленая вялiкiм князем Усяславам Сафiя i кнiжная мудрасць, сабраная y манастырах i цэрквах. Калi б чужынцы прыйшлi y полацкiя храмы, калi б яны пачалi палiць кнiгi i на свой капыл выпраyляць летапiсы, продкi yсталi б з магiлаy i yзбунтавалася б сама зямля. Праyда – за iм, князем, а не за крыжакамi.

Рогат пугача пачуyся yжо зусiм блiзка, але гэтым разам Валодша не перахрысцiyся.

Хутка паплывуць унiз па рацэ полацкiя стругi. У ягонай вотчыне за Барысавым каменем стаяць дзесяць балiстаy, таемна зробленых на yзор тых, што князь Вячка некалi адбiy у крыжакоy i прыслаy у Полацк. Цяпер камянi не паляцяць у сваiх. I войска y яго будзе не такое, як калiсьцi.

Яшчэ y студзенi, пасля першых чудскiх паслоy, ён на радзе з Вiславусам i трыма самымi вернымi баярамi наважыy збiраць сiлу. Па езджых дарогах i звярыных сцежках ён адправiy ганцоy у лiтоyскiя лясы, дзе гараць знiчы на капiшчах Пяркуна, да земiголы i y балотную краiну кураy, якiя iдуць на бiтву, закрыyшыся белымi шчытамi, i адсякаюць сваiм параненым галовы, каб пазбавiць iх ад пакутаy. Ён паслаy людзей да дручанаy i лагажанаy, у Менск i Вiцебск…

У Смаленск паслы не паехалi. Смаленскi князь сам глядзiць, каб адарваць кавалак ад Полацкай зямлi, ад сваiх братоy-крывiчоy. Добра, калi y спiну не yдарыць. Затое ён, князь Валодша, моцна спадзяваyся на паyночных суседзяy. У Ноyгарад i Пскоy павёз пiсаныя iм граматы сам Вiславус. Ваяводзе было наказана, калi прычынiцца y дарозе якое лiха, памерцi, а лiсты y чужыя рукi не аддаць.

Не з лёгкай душой, а зацiснуyшы гонар у кулак, пiсаy ён тыя граматы. Ноyгарадцам i пскавiчам нямецкiя замкi на Дзвiне выгадныя: больш купцоy едзе да мора сухаземным шляхам праз iхнiя княствы. Пскоyскiя ратнiкi нават хадзiлi купна з немцамi вайной на эстаy. Праyда, калi пскоyскi князь Уладзiмiр Мсцiславiч апаганiy свой род, выдаyшы дачку за брата рыжскага бiскупа, веча выгнала яго з горада разам з дружынай. Чатыры леты таму бiскуп узяy швагра на перамовы з палачанамi i пачаy змушаць яго, вялiкага князя полацкага, адмовiцца ад лiyскай данiны. I тады, калi ён павёy свае палкi на крыжакоy, Уладзiмiр Мсцiславiч пскоyскi стаy з дружынаю y нямецкiя шыхты. Адзiнае, што ён, Валодша, вытаргаваy тады для Полацка, – вольны праезд купцам па Дзвiне.

I yсё ж склаy ён тыя граматы, а апроч пiсанага загадаy Вiславусу перадаць суседзям, што нядоyга будуць багацець ад сваiх выгодаy. Рыцары паставяць на каленi чудзь i пойдуць на рускiя землi. Прыспеy час забыць старыя крыyды i стаяць за свае рубяжы плячо y плячо. Іначай палягуць паасобку, як дружына князя Ігара y палавецкiм стэпе. А выступаць трэба цяпер, калi рыжскi бiскуп Альберт паехаy да папы i кесара разбiраць спрэчкi з мечаносцамi.

Валодша yсмiхнуyся, павесялеy. Ён разумны, бiскуп. Кожны раз, як едзе y Нямеччыну, ён набiрае сабе не адных рыцараy, але i майстроy, каб глыбей пусцiць каранi y чужую зямлю. Нядаyна ён дазволiy лiвам замест дзесяцiны плацiць меру збожжа з аднаго каня. Цяпер лiвы не паyстануць. Бiскуп вельмi разумны, ды здаралася аступацца i рыжскаму пугачу. Вiдаць, не раз гатовы быy кусаць сябе за локцi, што заснаваy ордэн. Войска Альберта служыла яму толькi ад лета да лета, а потым, зарабiyшы адпушчэнне грахоy i y жадобу парабаваyшы, крыжакi вярталiся на караблях дадому. Ён думаy, ордэн памножыць ягоную моц. Але браты-рыцары, увабраyшыся y сiлу, зрабiлiся не памагатымi, а заклятымi ворагамi. Не першы год бiскуп i ордэн грызуцца, як злыя сабакi за смачную костку. Некалi Альберт даваy iм трацiну заваяванай зямлi, а цяпер ужо мечаносцы дакляруюць яму гэтую трацiну, дый то на словах. Пакуль не замiрылiся, пакуль нямiласцiвы да бiскупа папа y Рыме, i трэба бiць псоy.

I аб тым загадаy ён Вiславусу сказаць у Ноyгарадзе i Пскове, што не сёння, дык заyтра можа прыйсцi на берагi Варажскага мора новы вораг. Вугорскi кароль пусцiy на свае землi рыцараy-тэyтонаy, што дагэтуль ваявалi з сарацынамi. Полацкiя князi здавён маюць сярод купцоy верных людзей, якiм наказана y падарожжах дбаць не толькi аб добрым гандлi, але мець вушы i вочы дзеля сiлы i прышласцi роднага гнязда. Летась купец Васiль прывёз вестку, што ляшскiя князi просяць у тэyтонаy падмогi супроць прусаy…

Поyня скацiлася з неба, дзесьцi далёка за лесам пачынала разгарацца вогнiшча дзяннiцы. Каб адпрэчыць бяссонне, князь паклаy у галовах вялiкi, з Барыскаy кулачок, кавалак бурштыну i зноy прылёг. Але сну па-ранейшаму не было нi y адным воку.

Нiбы роднага сына чакаy ён тады Вiславуса з адказам, цешыyся надзеяю, што адыдзе y мiнулае задаyненая варажнеча. У смелых думках бачыy, як будзе сватаць за Барыску дачку ноyгарадскага князя. Тады Полацк i Ноyгарад стаялi б на сваiх межах непарушна.

Ваявода вярнуyся праз месяц. Прыехаy сярод ночы, схуднелы, цёмны тварам, з памарожанымi шчокамi.

«Невясёлыя весткi, княжа». – «Кажы! – загадаy ён. – Лепей злое чуцi, чым злое мовiцi».

Ноyгарадцы, распавёy Вiславус, крычалi на вечы, што пойдуць ваяваць немцаy, калi Полацк прышле назад званы, што Усяслаy Чарадзей з iхняй Сафii зняy i на сваю павесiy. Пскавiчы таксама yспомнiлi, як iх Усяслававы палкi палiлi. Як быццам Полацку няма чаго згадаць! Хiба пскоyская дружына не пускала дымам полацкiя воласцi? Хiба не прыходзiy Уладзiмiр ноyгарадскi з хаyруснiкамi сiлай браць за сябе Рагнеду? Не мёд на iхнiм вяселлi лiyся, а Рагвалодава кроy.

Пасля таго i разгарэлася варажнеча на дзвесце з лiшнiм летаy. Можа, i папусцiyся б ён, адаслаy назад званы, але ж нiчога добрага з гэтага не выйдзе. Адно што пасмяюцца y Ноyгарадзе: маyляy, дазвання растрос Полацк славу сваю i гонар.

Давiдна сядзелi яны з Вiславусам у тую зiмовую ноч за сталом i цяжка маyчалi. Ён пiy чару за чарай, i здавалася, п’е не вiно, а чорную лютасць. Не стрымаyся – выхапiy меч i, секануyшы па карчазе, распалавiнiy стол. Вiславус спалатнеy, але не зварухнуyся, толькi цiха прамовiy: «Паберажы, княжа, дужасць на лацiнцаy…»

Ён, Валодша, ужо даyно зразумеy: каб адолець бiскупа, мала адной сiлы. Ён стаy асцярожны. Калi маеш справу з Рыгаю, хiтрасць – не загана. Ён добра памятае, як колькi гадоy таму нямецкiя паслы выведалi ягоныя задумы i таемна паслалi бiскупу вестку аб зборах полацкага князя y паход. Рыцары, што мелiся адплываць за мора, засталiся y Рызе. Ён так i не дазнаyся, каго з полацкiх моцных мужоy падкупiлi немцы. Часта думаy пра баярына Іллю, прыкмячаy, як той адводзiць вочы, тоячы нешта сваё. I хоць нiхто не бачыy немцаy на баярынавым двары, неяк на паляваннi князеy лоyчы спудлаваy i булатная страла yпiлася не y загрывак ваyку, а y Іллёy гарляк.

Пра новы паход ведаюць пяць чалавек, а yвесь Полацк гаворыць, што князь пойдзе y набег на бязбожных лiтоyцаy. Хай мянцяць языкi – лiтоyскiм князям-кунiгасам не горай, чым яму, вядома, што гэта будзе за набег. Лiтоyцы yмеюць трымаць язык за зубамi.

А да немцаy ён цяпер зычлiвы. Летась бiскуп не выпусцiy з Рыгi палачанаy за тое, што y Полацку купец Мiна прадаy нямчыну тры беркаyцы паганага воску. Быy той воск са смалою ды яшчэ, дзеля большае вагi, стоплены з камянямi. Ён, князь, як i належала па мiрнай дамове, судзiy Мiну i змусiy вярнуць усю выручку. Сурова пакараy i купца Алексу, што падфарбоyваy ды падстрыгаy футра. Пра yсё гэта напiсаy бiскупу i yадначас прасiy судзiць рыжанiна, якi y Полацку гандляваy соллю напалам з пяском, i рыцара, што набраy у крывiцкiх купцоy тавару на трыццаць залатых, а заплацiy пятнаццаць, нахабна сказаyшы, што замест астатнiх грошай пакiдае купцам iхнiя жыццi. Бiскуп адказ прыслаy скора, дзякаваy за суд, аднак пра свайго купца-шылахвоста i пра рыцара маyчаy, нiбы тых i на свеце нiколi не было.

Чатыры гады, як у iх вечны мiр. Не, рыжскi пугач не верыць, што ён, Валодша, скарыyся. Альберт пэyна ж разумее, што ён проста хоча выйграць час, i таму адкладваць паход не выпадае. Вечны мiр… Учора y Дзвiне yтапiлi двух выведнiкаy-нямчынаy. Адзiн труцiy ваду, якую п’юць палачане. Калi б бiскуп мог, ён бы атруцiy, вiдаць, усю Дзвiну каля Полацка. А пра другога нямчына казалi, што той, можа, i не нямчын зусiм, бо перад смерцю называy сябе Пятром з Друцка i бажыyся, што невiнаваты. Калi так, няхай прыме яго бязвiнную душу неба.

Гаслi апошнiя, самыя яркiя зоркi.

Не па сваёй волi нараджаецца чалавек, лежачы без сну думаy князь. Але, калi прыйшоy ужо на свет, мусiць зразумець свой лёс i заyжды трымацца той невiдочнай стралы, што ляцiць праз днi i гады, пазначаючы кожнаму ягоны шлях. Ляцiць, пакуль не yпадзе долу. Тады застанецца толькi памяць аб чалавеку. Аб адным – на год, аб другiм – на векi вечныя. Але ён згодны адмовiцца ад гэтае памяцi, толькi б спраyдзiлася задуманае.

Смерду трэба кармiць гаспадара. Еyфрасiння жыла, каб сеяць зерне кнiжнае навукi. А ён прыйшоy абаранiць Полацкую зямлю. Настане парб, i крыжакi зломяць свой хрыбет.

Неyпрыкмет для сябе князь прамовiy астатнiя словы yголас.

Над борам падымаyся пунсовы сонечны шчыт.




4


Нiзкiя дзверы з рыпеннем павярнулiся на «пятцы» i зачынiлiся. Немалады, клышаногi i шырокi y целе кастапраy Данiла адступiy на два крокi i y цьмяным святле каганца глядзеy на госця. На шырокiм насатым твары была насцярожанасць.

Богуш абвёy позiркам хату. Справа ад дзвярэй стаяла глiняная печ i было заторкнутае валаковае вакенца. За печчу – палацi i нары. Уздоyж другой сцяны цягнулася лава, з якой свяцiy зялёнымi вачыма кот. У хаце было цёпла i чыста. Па-ранейшаму нiшкам Богуш выцягнуy з запазухi i падаy Данiлу нешта загорнутае y анучку. Гаспадар падышоy да каганца на прыпеку. У анучцы была каменная плiтка з выяваю аленя i няроyна адбiтым краем.

Таксама моyчкi Данiла скiнуy на лаву чорны кажух i пацягнуy за цвiк, на якiм вiсела апранаха. Са сцяны лёгка выйшаy урэзак бервяна. Памацаyшы y схоyцы рукой, кастапраy зноy наблiзiyся да святла. На Данiлавай далонi побач з плiткаю ляжаy адбiты вугалок. Ён прысунуy яго yсутыч, i да аленевай галавы прыраслi галiнастыя рогi.

– Gott mit uns![6 - З намi Бог! (ням.)] – цiха загаварыy Богуш.

– Gott mit uns! – як рэха азваyся гаспадар.

– Наш айцец бiскуп Альберт шле табе сваё блаславенне, Дзiтрых. У Рызе памятаюць пра цябе. Калi мы прывядзём схiзматаy да праyдзiвай веры… – На дварэ забрахаy сабака, i госць асекся.

– Я не ведаю твайго iмя… – сказаy лекар, калi сабака суняyся.

– Ты не зробiш вялiкай памылкi, калi будзеш называць мяне братам Тэадорыхам.

– Я думаю, ты прыйшоy не з пустымi рукамi, брат Тэадорых? – унiклiва запытаyся кастапраy.

Госць павесiy на канявы слуп кайстру i зняy свiтку. Паверх палатнянай кашулi на iм была кальчужная безрукаyка.

– Пагаворым пра гэта пасля, – сказаy ён. – Я галодны.

Лекар паставiy на стол ёмiсты збан i спод з вэнджаным вепручыным кумпяком. Госць памалiyся, асушыy вялiкую шклянiцу i стаy прагна есцi, адкройваючы нажом i адпраyляючы y рот нiштаватыя кусы вяндлiны. Кастапраy не еy, але пiy упоравень з госцем, пакiдаючы на густой барадзе кроплi пiва. Здаволiyшыся, Тэадорых адсунуy спод i павёy гамонку далей.

– Перад ад’ездам у Рым айцец бiскуп малiyся за здароyе полацкага караля Вальдэмара. Мы чулi, ты добра лекаваy яго…

Кастапраy закруцiyся, нiбы сеy на гарачае.

– Увосень кароль быy на ловах, i на яго выскачыy паранены дзiк. Кароль пашкодзiy руку. Я yправiy костку i зашыy рану ядвабнымi нiткамi. Да Калядаy кароль забыyся, што y яго была рана. Ён шчодра заплацiy. Скажы, брат Тэадорых, я кепска зрабiy, што хутка вылечыy караля?

– Табою кiраваy сам Бог. Цяпер цябе часта клiчуць у Бельчыцы?

Супакоены лекар падлiy у шклянiцы пiва.

– Бельчыцкi зялейнiк добра лечыць травамi, але нiхто y Полацку не yмее так, як Дзiтрых, упраyляць косцi, – з гонарам сказаy ён.

– Не забывай, што сваё yменне ты атрымаy ад Госпада. – Тэадорых крыху памарудзiy i, глянуyшы кастаправу проста y вочы, дадаy: – I Гасподзь пажадаy, каб ты лекаваy караля зноy.

– Цяпер ён здаровы, як тур. Бог… – лекар папярхнуyся, – д’ябал даy яму сiлы столькi, што хопiць на нас дваiх.

Госць засмяяyся.

– Бiскуп казаy мне, што ты тугадум. Цяпер ты павiнен вылечыць караля назаyсёды.

У цёмных вачах гаспадара мiльгануyся спалох.

– Ужо трыццаць гадоy полацкi кароль як бяльмо на нашым воку. – Тэадорых нахiлiyся над сталом да лекара. – Ён не толькi добры ваяр. Ён стаy неблагiм палiтыкам. Сёння на рынку i на вулiцах я чуy, як пра яго гаварылi з бояззю i павагай. Але самае страшнае не гэта. Айцу бiскупу y дзень святога Пятра быy сон. Апостал з’явiyся перад iм i мовiy: «Я адкрыю табе вочы, i ты yбачыш тое, што yжо даyно мусiy убачыць». Апостал правёy далоняй па ягоным твары, i святы айцец убачыy, як Вельзевул у аблiччы Сына чалавечага кладзе y руку каралю Вальдэмару меч, i пачуy, як ён грамавым голасам гаворыць: «Я выбраy цябе, каб ты пазбавiy гэтую зямлю ад Хрыстовых слуг». Тады Вальдэмар укленчыy перад iм i сказаy: «Верую y сiлу тваю, Божа».

Госць i гаспадар перажагналiся, адпрэчваючы служак д’ябла, якiя маглi быць недзе побач.

– Нашы перамогi не павiнны туманiць нам галаву. Вальдэмар паверыy, што яму наканавана не пусцiць у Полацкую краiну праyдзiвае слова Божае. Ён сам асудзiy сябе на смерць. Я прыйшоy, каб абарваць чорную нiтку ягонага жыцця.

З гэтымi словамi Тэадорых узяy сваю кульбу, крутануy яе пасярэдзiне, i кульба разышлася надвое. У руцэ y госця апынуyся маленькi бутлiк з крупчастым белым парашком.

– Адно калiва гэтых лекаy, – ён страсянуy бутлiк, – пазбавiць караля ад усiх былых i будучых хваробаy.

Лекар загаварыy пасля цяглага маyчання:

– Дзiтрых просты чалавек, але ён бачыць, што Бог сапраyды хоча гэтага. У каралеyскай вязнiцы сядзiць баярын Мiхайла. Мiхайлаy сын выракся бацькi i служыць у Вальдэмара чашнiкам. У ягоных руках усе вiнныя скляпы i мядушы. У душы Мiхайлаy сын ненавiдзiць караля i хоча вярнуць бацькаву вотчыну…

Твар госця асвятлiла змрочная радасць.

– Вось гэта yмацуе ягоную нянавiсць. – Ён дастаy з кайстры важкую торбачку i высыпаy на стол залатыя манеты.

– Я сказаy не yсё. Баярскi сын не асмелiцца падняць руку на князя. Але калi б…

– Калi б што? – нецярплiва выгукнуy Тэадорых.

– Калi б ягоны бацька памёр… Дзiтрых думае, тады Мiхайлаy сын адважыцца.

– Няхай баярын памрэ, – сказаy госць.

– Дзiтрых будзе гаварыць з чалавекам, якi носiць Мiхайлу хлеб i ваду…

– Не шкадуй золата. Ты атрымаеш удвая больш. – Госць кiyнуy на рассыпаныя на стальнiцы манеты.

– Я i цяпер сказаy не yсё.

Тэадорых здзiyлена i зласлiва падняy бровы.

– Дзiтрых не такi вучоны чалавек, як ты, i не yмее гаварыць так складна. Але ён думае, што трэба пачакаць. Кароль Вальдэмар збiраецца ваяваць з лiтоyскiмi паганцамi. Мы вылечым караля, калi ён вернецца. Лiтоyцы таксама ворагi Рыгi.

Вусны y Тэадорыха скрывiла пагардлiвая yсмешка.

– I ты паверыy у гэтую казку для немаyлятаy? Кароль Вальдэмар таемна пасылаy да лiтоyцаy сваiх ганцоy. Мо твая галава думае, ён хацеy папярэдзiць, каб чакалi y госцi? Га-га-га… Кароль даyно прагне iсцi на Рыгу. Ледзь не кожны дзень ён прымае нейкiх паслоy. Богу дагодна адправiць яго y пекла цяпер. Адно скажы баярскаму сыну, што атруту трэба даць у дзень выхаду y паход. Не раней.

Лекар глядзеy на госця прысаромлена, але непаразумела.

– Ты yпраyляеш косцi лепей, чым варушыш сваiмi старымi глуздамi. Калi кароль памрэ y гэты дзень, мы зможам абвясцiць усяму свету, што сам Усявышнi пакараy яго за злачынства, задуманае супраць царквы. I гэта будзе праyда, бо yсе мы y руцэ Гасподняй. Хранiст бiскупа Генрых пакiне памяць пра гэта людзям, што будуць жыць тут праз стагоддзi, калi yвесь гэты край даyно будзе нашым.

Вочы y начнога госця апантана гарэлi.

– А зараз памолiмся, каб не забывала нас у нашых клопатах Дзева Марыя.

Тэадорых апусцiyся на каленi. З бояззю паглядаючы на госця, лекар укленчыy побач.




5


А трэцяй гадзiне ад усходу сонца Валодша i ваявода Вiславус прымалi y княжай палаце паслоy з Герцыкi.

Колькi гадоy таму, здабыyшы блiжэйшы ад Рыгi Куканос, бiскуп Альберт на чале вялiкага войска падступiy да Герцыкi, дзе сядзеy Усевалад з роду Рагвалодавiчаy. Крыжакi прыйшлi помсцiць за вернасць Полацку, за тое, што Усеваладава дружына няраз шкуматала Лiвонiю. У набегi князь хадзiy зазвычай разам з лiтоyцамi, бо iхнi магутны кунiгас Даyгерут даводзiyся яму цесцем. У Рызе ваяyнiчага памежнага князя пабойвалiся, а Герцыка ды Полацк любiлi яго – не толькi за адвагу y бiтве, але i за часты шанцунак, за тое, што свяцiла яму з неба шчаслiвая зорка.

То ягоныя ваяры знянацку з’явяцца пад самымi рыжскiмi мурамi, захопяць гарадскi статак i двух лацiнскiх святароy у прыдачу i беспакарана вернуцца y свой удзел. То, надзеyшы нямецкiя панцыры, без бою yвойдуць у замак i палоняць тузiн рыцараy i самога комтура. То як быццам нi з чога нi з якога загарацца сярод ночы нямецкiя караблi y заванi…

Вiдаць, i тады Усевалад верыy у сваю зорку, бо не зачынiyся y замку, каб трываць аблогу, а вырашыy бiцца y полi. Аднак людзей у Альберта было болей, а памiж Усеваладавых ваяроy не кожны нават меy кальчугу. Разы са два герцыкскiя ратнiкi наляцелi на немцаy, ды адпалi, як выжлы ад мядзведзя, i кiнулiся бегчы назад да брамы. Услед за iмi крыжакi yварвалiся y горад i пачалi сеяць смерць. Праyда, князь з дружынаю i многiмi мужамi прабiyся да стругаy i yратаваyся за Дзвiной, але жанкi i дзецi трапiлi y палон.

Два днi крыжакi рабавалi Герцыку, выганялi з хлявоy худобу, зносiлi да княжага хорама золата, срэбра i пурпур. На трэцi дзень, утапiyшы царкоyныя званы i пасекшы мячамi абразы, немцы падпалiлi горад i берагам пагналi палон у Рыгу. Прывязаная да калёсаy са скарбам, басанож iшла разам з усiмi i проставалосая Усеваладава жонка Альдона з дачкою на руках.

У чоyне-аднадрэyцы пераплыy раку адпушчаны палонны. Усевалад, ашчаперыyшы голаy, сядзеy на краi берагавога yрвiшча i моyчкi гайдаyся з боку y бок. Пушчанiк перадаy словы бiскупа Альберта. Калi князь хоча вярнуць жонку з дзiцем i палон, няхай адзiн едзе y Рыгу. Усевалад кiнуyся на вестуна з мячом, ледзьве не yчынiyшы смертазабойства.

Але лютага каня аброць стрымае, а хуткi гнеy розумам утаймуецца. Праз сядмiцу князь паехаy у варожае кубло. Перад рыцарамi, клiрыкамi i купцамi ён назваy Альберта бацькам i перадаy яму Герцыку з зямлёй i вотчынамi, паабяцаyшы быць верным лацiнскай царкве i не хадзiць з лiтоyцамi y набегi. Зняважаны Усевалад iшоy адбудоyваць горад не толькi з вернутым палонам, але i з трыма прынятымi ад бiскупа чужынскiмi сцягамi.

Князь Валодша будзе гэта памятаць давеку. Таму i гаворку з людзьмi з Герцыкi пачаy сувора, хоць у душы i хаваy радасць. Яго цешыла, што не памылiyся, калi не адправiy паслоy да Усевалада. Валодша быy пэyны, што герцыкскi yладар дачуецца пра паход ад лiтоyцаy i рана цi позна, наступiyшы на горла yласнаму гонару, адзавецца сам. Князь ведаy: хай сабе i схiлiy Усевалад шыю перад рыжскiм пугачом, але нiколi ён не паставiць дружыну y варожы шыхт, не yчынiць крывiцкiм мячам такой нязбыyнай ганьбы.

У княжую палату, дзе y вясёлыя вечары збiралася бяседа на сто чараy, зазiрала сонца. Яно запальвала агнём медныя бляхi на каваных шчытах, што вiселi па сценах, чаргуючыся з раскiдзiстымi рагамi аленяy i ласёy. Адсюль, з другога паверха, была вiдаць мураваная царква пад свiнцовым крыццём i выцягнутыя yсцяж частаколу дахi жылых клецяy, на якiх падчас аблогi стаялi абаронцы. Сям-там на дахах зелянеy мох, а на yгрэве паспела распусцiцца залацiстая багатка. I ад прыходу паслоy, i ад такой яснай ранiцы князь чуy сябе надзiва yпэyненым i дужым.

– Ну, распавядайце, цi добра жывецца пад нагой у бiскупа, – пачаy Валодша. На iм ладна сядзела сiняя свiта з чырвонаю аблямоyкай i залатымi закаyрашамi, на нагах былi расшытыя срэбрам боты з чырвонага юхту.

Людзей ад Усевалада прыйшло двое: кульгавы ваявода Збыслаy – невысокi, увесь жылаваты i моцны, як смаловы корч, i старэйшы Усеваладаy сын Васiлька, яшчэ падлетак, з дзiцячым румянцам на бязвусым i безбародым твары, але yжо з шырокiмi па-мужчынску плячамi, якiм было цеснавата y зялёным аксамiтавым каптане. Разам з iмi быy руды веснушкаваты волат – лiтоyскi ваяр Рудзiс.

Князь чакаy адказу i мiжволi параyноyваy свайго старэйшага сына з Васiлькам. «Такi, калi давядзецца, можа з бацькавых рук меч прыняць», – зайздросцячы Усеваладу, думаy ён.

У палаце запанавала цiша. Было чуваць, як недзе далёка на прыдзвiнскiм поплаве клякоча бусел.

– Дык чаму не хвалiцеся, як вас новы гаспадар шануе? – парушыy гэтае маyчанне Валодша. – Цi смачнейшы стаy ваш хлеб, цi саладзейшы мёд?

Васiлька ад пякучай крыyды закусiy губу. На скронi y ваяводы Збыслава набракла крывёю жыла.

– Не такiя мы словы чуць хацелi, – глуха сказаy стары ваяка.

– Не льюць мiра духмянае y паганы посуд. – Сярод кнiг, а iх у хораме было шмат, Валодша найбольш гарнуyся да «Пчалы» i «Ізборнiкаy», любiy уплесцi y гаворку чытаныя там словы святых айцоy i свецкiх фiлосафаy. – Можа, гэта не ваш князь рыжскага бiскупа за роднага бацьку прызнаy? Можа, не ваш Усевалад прысягаy адкрываць Рызе yсе намеры i палачан i лiтоyцаy? Ёсць таму самавiдцы.

– Ты, князь, не сядзеy на тым рубяжы. Твае жонка i дзiця не памiралi ад голаду, i немцы не кiдалi iм, акi псам, скарынкi на зямлю. Але i ты падпiсаy з бiскупам вечны мiр.

– Якi гэта мiр, ты, кульгач, ведаеш, – сказаy Вiславус, стараючыся патрапiць у лад князю. – На той сядмiцы двух нямчынаy-выведнiкаy на гасцiны да вадзянiка выправiлi…

– Дай мне мовiць, – спынiy яго Валодша i падняyся. – Мiр мiрам, а лацiнцаy братамi не зваy i, пакуль жывы, не назаву! – Ён секануy рукою паветра.

Пасланы бiскупам клiрык i яго схiляy некалi прыняць новую веру. «Асвяцi душу i розум iсцiнным законам Божым, – пранiкнёна казаy красамоyны рыжанiн, – i Бог прыспорыць табе i твайму каралеyству велiчы i моцы».

Пасля новага хрышчэння, абяцаy клiрык, вучоны святар Генрых, што пiша Лiвонскi летапiс, праславiць iмя полацкага караля на yвесь хрысцiянскi свет. Валодша yспомнiy, як адказаy тады. Адказаy гожа: «Ад Адама i Евы да патопу, ад царства Саламонавага да Аyгуста, ад страсцi да yваскрэсення – пра yсё я ведаю i вучэння ад вас не прыму. Дасць Бог, здабуду славу ад iншага чыну».

Тое мiльганула цяпер у памяцi, як пошуг блiскавiцы.

– Не лацiнец мой бацька! – усхапiyся з лавы Васiлька. – Па-старому молiцца! Рымская царква yпусце стаiць! Вокны каменнем пабiлi, а лацiнскi поп у Рыгу yцёк.

– Любiш бацьку, – пахвалiy Валодша. – Толькi, княжыч, вокны y пустой царкве бiць – вычын невялiкi.

– Дазволь слова сказаць, княжа, – устаy кульгавы Збыслаy.

Валодша y згодзе нахiлiy голаy. Ён ведаy, пра што скажа стары ваявода, i чакаy ягоных слоy, бо час ужо быy пакiдаць папрокi i кпiны i прыступацца да галоyнага.

– Як князь Усевалад бiскупа слухае, ты чуy. – Кульгач абапёрся на стол звiтымi з жылаy рукамi. На дзяснiцы не ставала сярэдняга пальца. – Ад той самай пары y Альберта не быy i на граматкi ягоныя не адпiсваy. Ты пра вялiкi пажар у Рызе ведаеш. Нашы людзi з лiтоyцамi чырвонага пеyня пусцiлi. Згарэла царква лацiнскае Багародзiцы, згарэy дом бiскупаy, згарэла царква братоy-рытараy…

– Агню пад вугал пакласцi – няхiтры чын, – бадай, ужо супраць волi, аднак сарвалiся яшчэ з Валодшавых вуснаy насмешлiвыя словы.

Але разумны Збыслаy, адчуyшы y князю перамену, пусцiy iх мiма вушэй.

– I летась добра паслужыла Герцыка бiскупу, калi пабiлi рытараy з Куканоса.

Валодша i Вiславус закiвалi. Сапраyды, летась герцыкскiя кметы няблага адмылiся ад ганьбы y чужынскай крывi, а за дзесяць знаных нямчынаy Рыга пасылала на караблях багаты выкуп.

– Кажы, што князь Усевалад перадаваy! – загадаy Валодша старому ваяводу.

– Перадаваy: жадалi i жадаем быцi з Полацкам. А другi раз у Рыгу хочам з табой схадзiць. Ад Герцыкi пойдуць твае стругi купна з нашымi.

– Добра мовiy. – Валодша, зусiм адтаяyшы, гладзiy далоняй мякчэйшую i святлейшую, чым валасы на галаве, бараду.

– А пад якiмi сцягамi y паход пойдзеце? – са смехам у сiнiх вачах запытаyся Вiславус. – Пад тымi, што бiскуп даy?

– Пад полацкiмi! – апярэдзiy кульгавага ваяводу Васiлька. На круглявым твары y падлетка з’явiлася першая, трохi вiнаватая yсмешка.

Лiтоyскi ваяр Рудзiс за yсю размову не вымавiy анi слова. Але слухаy ён з чуйнаю yвагай, i, хоць крыyдныя князевы словы абмiналi яго, як абмiнаюць стрэлы загавораны панцыр, вiдаць было, што руды волат спагадае сваiм спадарожнiкам.

– Затчэна[7 - Заторкнутая. даyгiя рабацiнiстыя рукi, – летась забралi жыццё сямi рытараy.] карчага ды маyклiвы чалавек – невядома, што y iх ёсць, – павярнуyся князь да лiтоyца. – Якiя весцi прынёс?

– Тры леты мiнула, як крыжакi схапiлi кунiгаса Даyгерута. – Рудзiс някепска гаварыy па-крыyску. – Мы будзем помсцiць, пакуль помнiм яго iмя.

I Усеваладавы паслы, i полацкi князь з ваяводам добра ведалi, як Даyгерут паехаy на перамовы з ноyгарадцамi i на зваротным шляху трапiy у палон да мечаносцаy. Звыклага да лясных разлогаy кунiгаса пасадзiлi y каменную цэлю з кратамi заместа столi. Яму днямi не давалi вады, а калi ён засынаy, вартавы калоy яго зверху дзiдай. Сам ордэнскi магiстр Волквiн падпальваy Даyгеруту y розных месцах валасы i бараду. Вольналюбiвы Усеваладаy цесць не стрываy здзекаy i забiy сябе.

– Мы аддаём нябожчыкаy агню, а немцы закапалi нашага князя, як сабаку. – Голас лiтоyца зазвiнеy. – Даyгерут не трапiy на неба i нябачна блукае па нашай зямлi. Ён дае слабым сiлу, а моцных робiць яшчэ мацнейшымi. Яны, – Рудзiс выцягнуy перад сабою.

– Летась было, па Дзвiне сплыло. Што ты скажаш цяпер?

– Нашы людзi прыйдуць да нямецкiх замкаy. Мы кiнулi дзiду y раку. Гэта – вайна. Мы дамо столькi сотняy войска, колькi пальцаy на руках у цябе з тваiм ваяводам i y мяне.

– Якi знак паслаць вам, калi я пайду y паход? – таймуючы радаснае хваляванне, спытаyся Валодша.

– Будзем сачыць твае караблi на Дзвiне.

Князь абняy лiтоyца i, удыхнуyшы кiслявы пах ягонай аyчыннай безрукаyкi, краем вока перахапiy раyнiвыя позiркi кульгавага Збыслава i Васiлькi. Выпусцiyшы з абдымкаy Рудзiса, ён гэтаксама моцна абняy Усеваладавых паслоy. Падлетак ажно па-дзiцячаму войкнуy.

– Стольнiка з чашнiкам сюды! – загрымеy князь.

– Грэх сёння бочку трайняку не разбiць!




6


Лекар вярнуyся y Запалоцце, калi вадзянiк ужо расклаy сваё халоднае вогнiшча i над ракою папоyз туман. Дзiтрых насвiстваy крывiцкую песеньку.

Пастаялец чакаy на старым бервяне пад тынам, там, дзе падворак апускаyся да Палаты. Чалавека, што сядзеy тут, нельга было згледзець з вулiцы. Убачыyшы лекара, Тэадорых, не тоячы нецярплiвасцi, ускочыy на ногi.

– Gott mit uns! – прывiтаyся кастапраy. Ад яго пахла брагай.

Яны зайшлi y хату, i Тэадорых зачынiy дзверы.

– Бачу, ты вясёлы. Напэyна, не толькi ад вiна? Лекар, муркаючы пад нос сваю песню, адсунуy засаyку i прыцягнуy з клецi збан хмельнага мёду.

– Калi Мiхайла памёр, кароль Вальдэмар раззлаваyся i шукаy вiнаватых, – сказаy ён, налiваючы y шклянiцы цёмна-бурштынавы трунак. – Але баярскi сын паверыy, што бацьку звялi са свету па каралеyскай волi. Га-га-га… Цяпер ён зробiць тое, чаго мы хочам.

– Ты навучыy яго, калi трэба даць нашы лекi? Гаспадар кiyнуy.

– Праyда, баярскi сын казаy, што кароль стаy падазроным. Ён часта здымае з пальца i кiдае y чару пярсцёнак, што прывезлi яму полацкiя купцы. Камень з таго пярсцёнка забiвае атруту.[8 - Гаворка iдзе найверагодней пра так званы безаарны камень, якi yтвараецца y страyнiку некаторых жывёл. Прадстаyнiкi вышэйшых слаёy грамадства сярэднявечнай Еyропы, баючыся, што iх атруцяць, пад час застолiцы нярэдка кiдалi y келiх пярсцёнак з безаарным каменем або высыпалi туды загадзя натоyчаны парашок. Лiчылася, што ад гэтага любая атрута, асаблiва найбольш пашыраны тады мыш’як, трацiць сваю сiлу. Доследы сучасных бiяхiмiкаy пацвердзiлi, што безаарны камень у вынiку хiмiчнай рэакцыi сапраyды робiць няшкоднымi мыш’як i арсенiды.]

– Мае лекi з краiны жаyтатварых людзей, якая ляжыць за гарамi i пустэльнямi. Дапасцi той краiны можа адзiн падарожнiк з пяцi, а вярнулiся толькi двое цi трое. Ад гэтых лекаy не yратуе нiякi пярсцёнак, нават калi яго даy каралю сам Вельзевул.

– З намi Бог. – Кастапраy зноy напоyнiy шклянiцы. – Выпi, брат Тэадорых, i даставай сваё золата. Не, яно yжо маё. Га-га-га… Дзе маё золата, брат Тэадорых?

На стол з глухiм стукам упаy цяжкi палатняны мяшэчак. Перакулiyшы шклянiцу y рот, лекар выцягнуy з мяшэчка залаты i праверыy яго на зуб. Ужо не надта yпэyнена трымаючыся на нагах, ён схаваy золата недзе за печчу.

– Адну манету Дзiтрых дасць удаве Агафii з Млынавага завулка. Не, ён дасць ёй дзве манеты. За тое, што яна любiць старога кастаправа Данiлу. I за тое, што цела y яе белае, як пшанiчная мука. А трэцi залаты ён дасць ёй за тое, што… Га-га-га… Брат Тэадорых, ты любiш… га-га-га… – ён зрабiy непрыстойны жэст.

Альбертаy пасланец глядзеy на лекара рысiнымi вачыма. Ён падышоy да дзвярэй i зноy зачынiy iх на засаyку.

– Ты шмат п’еш, Дзiтрых, а калi чалавек вып’е, ён робiцца балбатлiвы, як жанчына.

Рухi y лекара запаволiлiся. Ён важка апусцiyся на лаву i пакiваy перад носам у Тэадорыха кароткiм мясiстым пальцам.

– Скажы бiскупу, што Дзiтрых ведае, што робiць. У яго не развяжацца язык нават пад агнём. Дзiтрых не будзе кармiць рыбу y Дзвiне, як недарэка Зiгфрыд, хоць ён i прыхапiy з сабой на той свет аднаго з гэтых схiзматаy. Га-га-га…

У гожым твары Тэадорыха нешта зыначылася.

– Табе я веру, як самому сабе. Ты не выдасi.

– Вось гэта праyда, – цяжка варочаючы языком, азваyся лекар. Збан не слухаyся ягоных рук, i мёд лiyся на стол, расплываючыся цёмнымi плямамi.

Неyзабаве лекар апусцiy голаy на рукi i, здавалася, заснуy. Тэадорых уважлiва паглядзеy на яго. Але раптам кастапраy прахапiyся, павёy вакол асавелымi вачыма i, аберуч прыцiскаючы да жывата парожнi збан, пабрыy да дзвярэй. Каля печы ён пахiснуyся i, выпусцiyшы пасудзiну з рук, ухапiyся за канявы слуп. Паспрабаваy ускараскацца на палаткi, ды не змог – забурыyся проста на чарапкi i iмгненна захроп.

Даволi доyга y хаце быy чуваць адно густы храп з прысвiстам.

– Кароль Вальдэмар памрэ, – напаyголаса загаварыy пасланец бiскупа. – Бог выбраy мяне, свайго слабога слугу, i даy мне сiлы, каб я yчынiy суд. – У ягоных вачах загарэyся лiхаманкавы бляск. – Кароль памрэ, i яго забудуць, бо тут будуць наша вера i наша yлада. А слава пра нас, Божых слуг, дойдзе да нашчадкаy. Дзеля гэтага я пакiнуy сваю радзiму, дзеля гэтага жыy сярод ворагаy i гаварыy на iхняй мове.

Перахрысцiyшыся, ён наблiзiyся да лекара i некалькi iмгненняy глядзеy на насаты твар з адкрытым ротам. Па шчацэ y Дзiтрыха паyзла муха.

Недзе паблiзу вылi сабакi.




7


У першую нядзелю па Вялiкаднi на полацкiм кiрмашы yдава рыбака Агафiя, кiнуyшы на прылаyку рашоты з пячыстамi, як каршун наляцела на рослага сухарлявага чалавека з дарожнаю кайстраю на плячы. Той спрабаваy баранiцца кульбай, ды раз’ятраная баба прыцiснула яго да зямлi сваiм мажным целам i не адпусцiла, пакуль не падбеглi пасаднiкавы цiвуны. Спярша людзi рагаталi з неспадзяванае пацехi i пад’юджвалi yдаву, але яна на паy-Полацка yсчала лямант, што гэты чалавек зарэзаy запалоцкага каста права Данiлу. Удава бажылася, што праз шчылiну y плоце бачыла лiхадзея на Данiлавым падворку перад той самай ноччу, калi душа лекара адляцела y рай.

Сёй-той з кiрмашнiкаy пазнаy у злоyленым чалавеку аршанскага майстра Богуша. На роспыце аршанец лаяyся i крычаy, што y Агафiю yсялiyся чорт. Калi y роспытнай хаце на дзядзiнцы кат прыпалiy Богушу ступакi, той усё роyна стаяy на сваiм. Раззлаваны кат адцяy аршанцу мезенiк на левай руцэ. Богуш адно стаy яшчэ страшней лаяцца, праклiнаючы yдаву самымi вусцiшнымi праклёнамi. Тады пасаднiк загадаy распалiць i прыкласцi Богушу да лоба каменную плiтку з аленем, якую знайшлi y аршанца y кайстры. Пачуyшы гэта, Богуш увесь закалацiyся i, не стрываyшы страху перад новым катаваннем, прызнаy сябе нямчынам з Рыгi.

Каб не смярдзела паленым, нямчына абкурылi на двары сухой мятай, i цяпер ён, прывалiyшыся да сцяны, сядзеy на падлозе y шырокiх i светлых княжых сенях. У дзвярах застылi два лучнiкi, гатовыя па першым знаку выпусцiць стралу.

Валодша кагадзе вярнуyся з ратнае забавы i быy у кальчузе i з мячом на поясе. Апроч нязменнага Вiславуса y сенях сядзелi таксама пасаднiк i пяць старэйшых баяраy. Тырчала тут i казлiная iгуменава барада. Лука прыладзiyся з краю, як найдалей ад немца.

Князь сабраyся загаварыць, але Тэадорых апярэдзiy яго.

– Калi хочаш насыцiць злосць свайго сэрца, забi мяне! – выгукнуy ён.

– Не спяшайся памерцi, нямчын, – спакойна азваyся Валодша. – Не забiваць хачу, а гутарыць з табой. Скажы нам, як здароyе нашага сябра бiскупа Альберта.

– Я адкажу табе, хоць ты i гаворыш, як Іуда, – вуснамi, а не сэрцам. – Тэадорых, чапляючыся за сцяну, намогся падняцца на ногi, аднак не патрапiy. – Святы айцец на страх шматлiкiм ворагам нашай царквы y добрым здароyi.

– Хто многiм страшны, той будзе многiх баяцца, – прамовiy князь, i па сенях праляцеy ухвальны шум.

– Хай скажа, цi паладзiy бiскуп з братамi-рытарамi, – падаy голас Вiславус.

– Сяброyства ордэна з Альбертам стала яшчэ мацнейшае, – гучна адказаy немец.

Ягоныя словы патанулi y рогаце. Дробненька смяяyся, закiдваючы галаву y клабуку, нават iгумен Лука.

– Палюбiy воyк кабылу… – скрозь смех вымавiy пасаднiк.

Твар у Тэадорыха пабялеy, вочы налiвалiся шалам.

– Якiя яшчэ навiны пачуем мы з тваiх праyдзiвых вуснаy? – адсмяяyшыся, запытаy князь. – Можа, раскажаш, як любяць бiскупа i крыжакоy тыя, у каго вы адабралi зямлю?

– Гэта зямля святой Дзевы Марыi. Яна апякуецца над усiмi, хто нясе сюды слова сапраyднай веры. Нядаyна y няроyнай бiтве з эстамi загiнуy пiлiгрым Іардан. Браты, што спяшалiся на падмогу, за сем мiляy убачылi, як ягоную душу неслi анёлы.

– Цi не чорныя былi тыя анёлы? – спытаy Вiславус.

Немец адказаy яму позiркам, поyным бяссiлай злосцi i пагарды.

– У Полацк уцякло шмат людзей з земiголы. – Князь Валодша yсмiхнуyся y бараду. – Яны расказваюць, што iхнi бiскуп Бернард на радзiме быy не святым чалавекам, а yчыняy тацьбу, палiy i забiваy сваiх суседзяy. Калi ваша Дзева Марыя абараняе яго, мы не верым, што гэта сапраyдная Мацi Божая.

– Ты блюзнерыш, кароль, а табе трэба малiцца. Уладарка свету карае yсiх, хто iдзе супраць славы яе сына. – Жыццё яшчэ моцна сядзела y Тэадорыху, i, перасмыкнуyшыся ад болю, ён здолеy узграбцiся на ногi. – Хiба яна не скарыла князя Герцыкi? Хiба нямецкi меч не адсек галаву падступнаму князю гольмскiх лiваy? Хiба не загiнуy у сваiм замку мяцежны старэйшына летаy Русiн? Бойся мiласэрнай Дзевы Марыi, кароль!

– Не мне трэба баяцца, а табе, бо Прыснадзевая Багародзiца аддала твой жывот у мае рукi, – сказаy Валодша, але ягоную душу на iмгненне крануy нейкi цень, як быццам над iм праляцела вялiкая злая птушка.

На памяць яму yзбегла yчарашняя размова з княгiняй. Увечары ён прынёс у пачывальню купленыя y Полацку перлавыя каралi. Каб лепей разгледзець дарунак, Звенiслава падышла да вакна i раптам, ускрыкнуyшы, выпусцiла каралi з рук.

«Ой, княжа, самая буйная перлiна пацямнела, – шаптала яна, тулячыся да мужавых грудзей. – Благi знак. Пiльнуе цябе хвароба, а можа…» Звенiслава не дагаварыла. «Не трэба мнiцi пра такое. Загадай, каб чырвонаму пеyню праглынуць далi, i зноy пабялее», – гладзячы цёмную княгiнiну касу, адказаy ён.

Князь даyно прывучыy сябе не надта верыць у благiя прыкметы, бо ведаy, што гэтак можна загубiць любую справу. Цяпер, калi да паходу заставалiся лiчаныя днi, даваць волю такiм думкам нельга было i пагатоy. I yчора, з жонкаю, i цяпер ён адразу нiбы мячом адсек iх ад душы i адкiнуy прэч. I yсё ж немец нешта адчуy i yзвысiy свой голас:

– Неба адкрыла нам тваю вераломнасць! Мы ведаем, на каго ты сабраyся yзняць меч. Ты думаеш, твой хлуслiвы бог выбраy цябе, каб спынiць мой народ? Не, кароль, гэта мяне абраy Госпад i паслаy са мною свой праклён!

Князевым людзям здалося, што y цёплыя сенi yварваyся вецер.

– Загадай яго забiць! – не вытрымаy Вiславус. – Загадай, бо ён наклiча бяду!

Кметы на парозе нацягнулi лукi. Усе глядзелi на Валодшу. Ігумен двума пярстамi клаy на сябе крыжы.

Князь устаy i yладна падняy руку.

– Як ад аскомiны пакасць зубам i ад дыму – вачам, так i ад беззаконня – тым, што чыняць яго. – Здавалася, ад зычнага князевага голасу затрымцелi цяцiвы y луках. – Ты прыйшоy у мой горад, акi нань, назваyшыся чужым iмем! Ты хацеy вызнаць, што думаюць i робяць палачане. Ты забiy кастаправа Данiлу, якi лекаваy мяне i маiх людзей. Ты заслужыy смерць, але не цяпер я буду судзiць цябе. Я буду судзiць цябе, калi вярнуся з паходу.

– Забi мяне зараз! – утрапёна закрычаy бiскупаy пасланец. Ягоны белы, як сала, твар скрывiла нялюдская грымаса. – Забi мяне зараз! Ты нiкуды не пойдзеш i нiколi не вернешся! Ты пойдзеш туды, адкуль не вяртаюцца.

– Забi яго, князь! – Усе паyскоквалi з лаваy.

– Не! – перакрыy гблас Валодша. – Вы бачыце, страх зацямнiy яму розум. Кiньце нямчына y поруб! – загадаy ён кметам.

Калi тыя, накiнуyшы на шыю Тэадорыху скураную пятлю, выцягнулi яго з сяней, князь абвясцiy:

– Заyтра падыдуць першыя палкi з удзелаy. Пешыя ратнiкi, прашчнiкi i лучнiкi паплывуць далей на плытах i стругах. Конная дружына пойдзе сухазем’ем. Каля Герцыкi прымем дружыну князя Усевалада i лiтоyцаy. Прыспела пара пастаяць за зямлю i веру!




8


Дзень выхаду y паход выпаy сонечны i цёплы. У пасадах цвiлi сады, i па yсiм горадзе бруiy тонкi вясновы пах квеценi.

Адстаяyшы з дружынаю ютрань у Сафii, вялiкi князь Валодша першы yзбег па сходах на княжы струг i павярнуyся тварам да Полацка. Бераг быy чырвоны ад шчытоy. Травеньскае сонца грала на шаломах у ваяроy, што стаялi пад шматкалёрнымi сцягамi i белымi харугвамi. Князеву душу прасвятлiла радасць. Чужынцы з крыжамi на плашчах нiколi не будуць гаспадарамi гэтай зямлi.

«Слава князю Валодшу!» – крычаy бераг. Але не паспела ацiхнуць над Дзвiною водгулле, як полацкi валадар на вачах у Звенiславы з сынамi i yсяго горада схапiyся аберуч за слямгу i пачаy асядаць на памост. Усё жыццё пранеслася y князя перад вачыма, i y астатнюю хвiлю ён убачыy Барыску, да балючага выяyна yбачыy, як сын водзiць пальчыкам па старонцы старой кнiгi…

Вiславус стралой узвiyся на княжы струг i паспеy пачуць апошнiя, вымаyленыя yжо неслухмянымi вуснамi словы: «…не аддайце…»



Так абарвалася жыццё князя Валодшы, але iмя ягонае не згубiлася y стагоддзях.

Летапiсец рыжскага бiскупа Генрых не насмелiyся запiсаць у сваёй хронiцы, што полацкага караля пакарала неба. Вiдаць, бiскуп сам страшыyся кары за грахi i не хацеy, каб згадка пра iх дайшла да будучых пакаленняy.

У лета 6724 крыжакi дамаглiся свайго. Абезгалоyленае войска y паход не пайшло. Дарэмна y вотчыне за Барысавым каменем грузiлi на караблi грозныя балiсты. Дарэмна чакаy Збыслаy з герцыкскай дружынаю. Марна yглядалiся з наддзвiнскiх хвояy у рачную далячынь лiтоyскiя дазорцы…

Ужо y год смерцi полацкага князя вялiкi атрад мечаносцаy i рыцараy бiскупа Альберта напаy на Ноyгарадскую зямлю. Каб ударыць раптоyна, крыжакi пачалi набег у калядныя святы, а вялiкi магiстр перад гэтым адпусцiy з дарамi дахаты палонных ноyгарадцаy.


Збылiся i iншыя Валодшавы прадгаданнi. Праз дваццаць гадоy пасля бяссоннай ночы y Бельчыцах прыйшла новая варожая сiла. Князь Конрад Мазавецкi падпiсаy з Тэyтонскiм ордэнам дамову аб скарэннi прусаy.

Аднак збылося не толькi благое. Спраyдзiлiся i князевы надзеi. Не yзяy сабе Барыска жонкi з Ноyгарада, але ноyгарадскi князь Аляксандр Яраславiч вянчаyся з Параскеваю, дачкой полацкага Брачыслава.



Цяпер два княствы раднiлiся не так, як у часы Рагвалода i Рагнеды, не пад звон мячоy, а пад радасныя званы храмаy. Разам з пасагам везла княгiня абраз Багародзiцы Эфескай, што прыслаy некалi iгуменнi Еyфрасiннi яе сваяк вiзантыйскi кесар Мануiл, унук кесара Аляксея Камнiна, жанатага з дачкою вялiкага князя полацкага Усяслава Чарадзея.

Пра гэты абраз казалi, што напiсаy яго нiбыта сам апостал Лука. Але Аляксандр Яраславiч, якога яшчэ не звалi Неyскiм, вiдаць, больш разлiчваy не на цудадзейны абраз, а на сiлу полацкiх палкоy, што няраз хадзiлi на рыцараy.

Апантанага немца Тэадорыха смерць знайшла y той самы дзень, калi памёр Валодша. А ваявода Вiславус жыy яшчэ доyга. На неyскiх берагах ён секся поруч з лоyчым князя Аляксандра палачанiнам Якавам. На ягоных вачах павалiyся долу залатагаловы шацёр свейскага ярла Бiргера.


Мiнулася яшчэ два гады, i побач з ноyгарадцамi i пскавiчамi полацкiя ваяры насмерць стаялi каля Варонiнага Каменя на Чудскiм возеры. Пасля Лядовага пабоiшча яны супольна гналi палонных тэyтонаy да Пскова, а адтуль павярнулi на радзiму, у Полацк.

У той дарозе, каля вясёлых вечаровых вогнiшчаy, старэйшыя векам дружыннiкi неаднойчы згадвалi любамудрага князя i прастадушна верылi, што князь бачыy перамогу з захмарных высяy i радуецца цяпер разам з iмi.



    1985




Час чумы


Мы пад сякерай, дык хай жа пачуецца y свеце Гусаyца голас…

    «Песня пра зубра»




Рым, 1521





I


– Гэта праyда, што вы нарадзiлiся y самым сэрцы варварства?

Жанчына хацела здавацца абыякавай, але y трошкi прымружаных агатавых вачах пад негустымi цёмнымi бровамi свяцiлася цiкаyнасць.

Вясновы вецер варушыy празрыстыя запавесы, разпораз напаyняючы iх i робячы падобнымi да ветразяy. Са спiчастага прачыненага вакна, што глядзела на кветнiк, плыy водар размарыну. Удалечы жаyцелi тэрмы iмператара Каракалы.

Мужчына маyчаy. Пытанне было не з тых, на якiя можна адказаць адным цi двума словамi, i ён задумаyся.

Ён быy непаглядны, прынамсi, паводле канонаy гэтай краiны i свету, да якога належала жанчына. Невысокi i шырокi y плячах, з выцягнутым тварам, адзiнаю вартасцю якога знаyцы законаy прыгажосцi назвалi б грубаватую правiльнасць лiнiй, з доyгiмi дужымi рукамi, ён быy падобны да просталюдзiна, але гэтаму yражанню пярэчыла yнутранае святло, што адбiвалася y шырока пасаджаных вачах, выдаючы чалавека не толькi разумнага, але i асвечанага. Пра гэта казала i адзенне: белая кужэльная кашуля i строгi глухi каптан з квадратным выразам, такi, што носяць бакалаyры або iншыя людзi, якiх кормяць вольныя мастацтвы. Незвычайныя y iтальянцаy звiслыя вусы, густыя валасы колеру жытняй саломы i нетутэйшы халаднаваты блакiт вачэй сведчылi, што чалавек гэты з далёкiх паyночных краёy. Мужчыну было блiзу сарака, i ён пражыy на свеце yдвая болей за сваю суразмоyнiцу.

– Вы прымушаеце даму чакаць, – незадаволена сказала жанчына, папраyляючы залацiстыя, з масянжовым адлiвам валасы.

– Я не хацеy бы пакрыyдзiць вас сваiм адказам. – Мужчына гаварыy па-iтальянску, крыху расцягваючы словы. – Мне таксама даводзiлася чытаць кнiгi, якiя сцвярджаюць, што y маёй краiне зоркi свецяць удзень i yначы, што золата y нас нязмерна больш, чым жалеза, а людзi, не раyнуючы як цыклопы, маюць па адным воку пасярод iлба. Магу вас запэyнiць, што гэтыя звесткi настолькi ж праyдзiвыя, як i тыя, што па Рыме ходзяць мядзведзi i што y Вечным горадзе ляжыць вечны снег. Зрэшты, пра колькасць вачэй у маiх адназемцаy вы можаце меркаваць i самi, варта толькi yважлiвей зiрнуць на аднаго з iх…

Ён, вiдавочна непакоячыся, што апошнiя словы прагучалi занадта рэзка, кiнуy на жанчыну хуткi позiрк, але тая сядзела, не мяняючы паставы, i, як i раней, ленавата абмахвалася прастакутным ядвабным вахлiкам з жоyта-зялёнай выяваю заморскай птушкi.

– Але я схiльны вiнавацiць не аyтараy гэтых кнiг i тым больш не чытачоy, якiя мусяць верыць у бязглуздыя прыдумкi, – гаварыy далей мужчына. – Мы вiнаватыя самi, бо яшчэ не здолелi сказаць свету слова праyды пра сваю зямлю.

– Няyжо y вас няма дзiвосаy, пра якiя столькi гавораць? – расчаравана i недаверна спыталася жанчына.

– Дыму без агню не бывае. Нiхто не мае такiх бязмежных, як нашы, лясоy. Царства нашых звяроy i птушак найбагацейшае y свеце. Толькi y нас жывуць зубры, якiх ахоyвае княжая грамата. Мы i самi пакуль што не зведалi yсiх таямнiц сваiх пушчаy.

– Я чула, у юнацтве вы былi простым паляyнiчым…

– Гэта праyда.

– Раскажыце. – Яе просьба прагучала амаль як загад.

Яна паднялася з лёгкага трохногага крэсла i наблiзiлася да вакна. На нiзкiм столiку перад крэслам засталася ляжаць кнiга. Гэта быy трактат Катарыны Сфорца «Як стаць прыгожай», якi вывучалi цяпер знатныя дамы yсёй Еyропы, i мужчыну захацелася сказаць, што донне Франчэсцы няма анiякай патрэбы чытаць гэтую кнiгу, напiсаную сваячкай вялiкай княгiнi лiтоyскай i каралевы польскай.

– Паляyнiчымi былi мой бацька, i мой дзед, i дзед майго бацькi. Першы раз мяне yзялi на ловы, калi мне споyнiлася сем гадоy. Тыя ловы запомнiлiся мне назаyсёды. Калi праз два тыднi мы вярнулiся, мацi не сустрэла нас, а на месцы сялiбы мы yбачылi пажарышча. Ускрай пушчы прайшлi татары… – Ён на хвiлю замоyк. – Пушча была маёй першай школай. Я i цяпер часта чую яе музыку…

Ён падышоy да крэсла, дзе толькi што сядзела жанчына, i паклаy на прыслон свае шырокiя далонi.

– У нашых лясах няма такога звера, на якога мне не давялося б паляваць. Але гэта могуць сказаць пра сябе многiя. У нас кожны – паляyнiчы…

Мужчына непрытоена любаваyся доннай Франчэскай. З таго цьмянага i настылага зiмовага дня, калi ён убачыy яе ля калоны y саборы святога Паyла i яна здалася яму yвасабленнем самой маладосцi, ён упершыню быy з ёю з вока на вока…

Ён лiчыy за шчасце так блiзка бачыць гэты пяшчотны авальны твар з бездакорнымi прапорцыямi, чысты i высокi ад прыроды лоб, над якiм не трэба было, як рабiлi рымскiя красунi, на два пальцы галiць валасы, гэтае лёгкае золата, перахопленае нiткаю жомчугу, яе вялiкiя, крыху пукатыя вочы, яе круглявы падбародак з трыма пацеркамi маленькiх радзiмак…

У донне Франчэсцы yсё здавалася яму суладным: пашытая з цяжкога ядвабу бэзавая сукенка з гранатавым узорам дзiyным чынам адпавядала яе iмю, а буйны смарагд у авянечнiку не толькi надаваy бляск вачам, але i падкрэслiваy чырвань вузкiх, аднак жывых i паyнакроyных вуснаy. Нават абцягнутыя саф’янам чаравiкi-цаколi на высокай, ледзьве не на локаць драyлянай падэшве, мода на якiя прыйшла летась з Венецыi i якiя ён, сустракаючы ненатуральна высокiх моднiц, пагардлiва ахрысцiy дыбамi, – нават гэтыя чаравiкi на яе нагах выдавалi дарэчнымi.

Ён глядзеy на яе i апавядаy, як яшчэ дзiцем пераносiy па цалiку сулiцы, як пераплываy побач з канём рэкi i месяцамi блукаy пушчаю. Яму хацелася, каб Франчэска yвачавiдкi yбачыла, як стралец, злажыyшыся з лука, зразае жораву крыло, як ляцiць па зямлi iмклiвы птушыны цень i, палохаючыся яго, маланкава зрываецца з месца зубр. Яму праглася, каб яна пачула, як разлягаецца y прыцемку рэзкае «гох! гох!» i як, пазнаyшы самiцу, адгукаецца магутным працяжным ровам i напралом, абдзiраючы бакi, нясецца на здрадлiвы голас паляyнiчага вабiка падмануты лось…

Мужчына гаварыy i бачыy, што яе вялiкiя вочы расплюшчваюцца яшчэ шырэй i з твару знiкае yдаваная абыякавасць. Ён чуy радасць ад улады сваiх слоy, але раптам у вачах у Франчэскi плескануyся спалох i тонкiя белыя пальцы – нiбы яна хацела ад нечага абаранiцца – моцна сцiснулi тронак вахлiка.

– Хопiць, – холадна прагучаy яе голас, i мужчына з горкiм непаразуменнем замаyчаy.

– Я хачу пачуць, як гучыць на вашай мове вашае iмя, – без усякай сувязi з папярэднiм сказала яна.

Мужчына падумаy, што для яе гэта проста прыхамаць, не болей. Кароткай пярэрвы было дастаткова, каб Франчэска з нейкай палёгкаю засмяялася.

– Ён забыy сваё iмя, – узмахнуyшы вахлiкам, прамовiла яна скрозь смех. – Памятае yсiх сваiх звяроy, а iмя – забыy.

Мужчына таксама yсмiхнуyся – стрымана, але ветлiва – i са здзiyленнем адзначыy, што yжо не адчувае анiякае крыyды.

– На мове майго народа мяне завуць Мiкола. Мiкола Гусоyскi.

Ён сказаy усю фразу па-свойму, i Франчэска, услухаyшыся y нязвыклае гучанне чужых слоy, на момант утаймавала весялосць. Аднак хутка yжо зноy смяялася – без дай прычыны, як быццам проста дзеля таго, каб пахвалiцца прыгожымi зубамi.

– Мi-ко-ла… – паyтарыла яна. – Як жа вы сталi паэтам?

– Вы yмееце выбiраць цяжкiя пытаннi, донна Франчэска. Баюся, гэтае з тых, на якiя адказаць наогул немагчыма.

Гусоyскага yсё больш хвалявала думка, цi прачытала яна лiст, што два тыднi таму ён перадаy праз слугу разам з кошыкам першых аксамiтна-пунсовых ружаy.

У лiсце не было нiчога, апрача некалькiх новых эпiграм i вершаy, якiя ён перапiсаy сваiм буйным калiграфiчным почыркам на добрай паперы з зялёным водценем. Перапiсваючы, з нечаканай сумотаю yспомнiy задаyнены выпадак з часоy вучэння y калегiуме. Аднаго разу ён напаткаy у нейкай iнкунабуле глыбакадумнае назiранне, што yсе калiграфы – дурнi, i цэлы месяц старанна псаваy почырк, пакуль не зразумеy, што калi не спынiцца, дык адно пацвердзiць адкапаную y iнкунабуле мудрасць.

Вiдаць, гэтая смешная драбнiца згадалася невыпадкова. Памiж юначымi практыкаваннямi з почыркам i лiстом да маладой рымлянкi са знанай радзiны, несумненна, была сувязь. Мiнулася столькi гадоy, а ты застаyся такi самы наiyны, думаy ён над лiстом. Да таго ж пачаy верыць не толькi кнiгам…

Маyчанне здоyжылася, але донна Франчэска яшчэ не збiралася канчаць гэтую дзiyнаватую размову, якая нагадвала iспыт, дзе настаyнiк i вучань памянялiся месцамi.

– Вялiкi Петрарка, – завучаным рухам адставiyшы вахлiк, прамовiла яна, – пытаyся: паэзiя – грэх цi святое прызванне?

– Паэзiя – радасць, – пераканана сказаy Гусоyскi. – Паэт творыць з хаосу свой свет.

– О-о! – Франчэска вiдавочна здзiвiлася. – Я ведаю вашыя вершы. Некаторыя гавораць пра iх з захапленнем, але ад аднаго прыдворнага паэта я чула, што натхненне даюць вам копii Грацыя[9 - Паэт, сучаснiк Авiдзiя.] i Марка Немезiяна,[10 - Лацiнскi паэт III ст.] якiя вы хаваеце y сваiм стале. Няyжо гэта праyда?

Ён успыхнуy i мiжволi зрабiy крок да Франчэскi.

– Такая ж праyда, як тое, што Строццы, якi распускае гэтыя нiзкiя чуткi, роyны боскiм паэтам старажытнасцi, – гнеyна сказаy Гусоyскi. – Такiя, як ён, не ствараючы, умеюць пiсаць, як Вергiлiй, ды бляск iхнiх вершаy – бляск фальшывага золата.

На матавым твары Франчэскi з’явiлася задаволеная yсмешка: яна непрыхавана цешылася тым, што вывела суразмоyнiка з раyнавагi.

– Дзе ж тады сапраyдная крынiца вашага натхнення?

Яна застыла y прыгожай паставе, упэyненая, што ведае ягоны адказ.

– Дзе? – Гэтая yпэyненасць не схавалася ад паэта. – Аднойчы я чуy, як пяюць пад звон кайданоy палонныя татары. Яны ворагi маёй краiны, але калi я пачуy, як яны плачуць па радзiме i па сваiх пустых тулах, у мяне зашчымела сэрца. Тут, у Рыме, я разумею iхнюю песню яшчэ лепей.

У агатавых вачах Франчэскi было расчараванне, аднак яна не пакiдала сваёй гульнi.

– Хiба вы палонны? Хто ж у такiм разе паланiy вас? – Яна закрылася вахлiкам i зiрнула на паэта паyзверх жоyта-зялёнай птушкi.

Пiсаныя i няпiсаныя правiлы галантнасцi вымагалi ад яго толькi аднаго адказу, якога прагнула юная капрызнiца. Здаецца, зусiм проста – сказаць некалькi зазвычаеных слоy. Але ён ведаy, што не зможа.

– Хто ж паланiy вас? – настойлiва паyтарыла яна.

– Туга па радзiме, – адказаy ён, заyважаючы, як у яе y вачах прачынаецца зласлiвасць.

– Я хачу паслухаць вашыя вершы, – уладна сказала Франчэска.

Яна стаяла, напалову павярнуyшыся да вакна, i ветрык перабiраy яе валасы. Злёгку yскiнуyшы голаy, Гусоyскi пачаy:

Што толькi ёсць на зямлi, гэта створана yсё дзеля шчасця. Зоркi y цямноце мiгцяць, асвятляюць слабенькiм зiхценнем, Моцай таемнаю; пыл залацiсты y крынiчным паветры Шчасна згадаеш. Прыроды дарункi – iмклiвыя птушкi, Рыбы, звяры, i пладоy, i металаy бясконцыя скарбы…

Гэтыя радкi ён таксама перапiсаy два тыднi таму на зеленкаватую паперу, але на твары Франчэскi нельга было прачытаць: знаёмы ёй гэты верш цi яна чуе яго yпершыню.

Радуе нiва ратая сваiм ураджаем аквiтным…[11 - Пераклад з лацiнскай Сяргея Сокалава-Воюша.]

Краем вока Гусоyскi змецiy, што з дзвярэй робiць гаспадынi нейкiя знакi чорнавалосая пакаёyка. Франчэска кiyнула ёй i рухам рукi загадала паэту спынiцца.

– Я атрымала ваш лiст, – сказала яна, пазiраючы y вакно. – Цяжка yявiць сабе yчынак больш легкадумны, чым ваш. Вы забылiся, хто вы. Мне вядома, што y спiсах каралеyскага пасольства нават няма вашага iмя. Толькi вашы паэтычныя здольнасцi не дазваляюць мне неадкладна паведамiць пра yсё маiм бацьку i брату. Калi вы не спынiцеся, яны змогуць абаранiць мяне ад вашых дамаганняy.

Гусоyскi адчуy, як усю ягоную iстоту залiвае задушлiвая гарачыня. Ён хацеy нешта сказаць, ды гэтая лiпучая гарачыня yжо запоyнiла горла i грудзi. Высiлкам волi ён здолеy пакланiцца i iмклiва выйшаy у дзверы, несучы на сабе насмешлiва-цiкаyны позiрк чарнявай пакаёyкi.

Ён iшоy, не заyважаючы нiкога, сам-насам са сваiм болем i сваёй крыyдай. Насустрач яму трапiyся струплявы y каyпаку, якi належала насiць усiм, каго зачапiла гэтая немач. Таксама як вакол хворага на праказу нават на самых людных вулiцах утваралася пустата, вакол Гусоyскага была вязкая цiша, якую не маглi змагчы нi грукат жалезных брусоy па ваканiцах – гандляры yжо зачынялi крамы, нi крыкi вулiчных прадаyцоy вады, нi страшная ляскотка струплявага, якi y апошнi момант сам адхiснуyся ад чалавека, што iшоy проста на яго.

Паэт не чуy лаянкi, якою yзнагародзiy яго струплявы. У звонкай цiшынi, што нябачным шчытным вопраднем абкружыла Гусоyскага, гучала адно i тое ж. Вы забылiся, хто вы. У спiсах пасольства нават няма вашага iмя…

Намагаючыся yцячы ад наслання, ён прыспешваy хаду, але абразлiвыя словы yсё адно даганялi i смяялiся яму проста y вочы.

Вы забылiся, хто вы…




II


У гэтыя хвiлiны пасол вялiкага князя лiтоyскага i караля польскага Жыгiмонта І пры папскiм двары y Рыме бiскуп Эразм Вiтэлiус узрушана хадзiy па даyгой галерэi, што з трох бакоy аблямоyвала пасольскую рэзiдэнцыю. Эразм кагадзе вярнуyся дадому, i на iм яшчэ было адзенне для конных прагулянак – кароткi лёгкi плашч, скураныя нагавiцы да каленяy i высокiя боты са светлага юхту.

Каралеyскаму паслу наyрад хто-небудзь даy бы ягоныя сорак з гакам – так лёгка нёс ён сваё паyнаватае, але падабрана-спружынiстае цела, так маладжава выглядаy ягоны голены загарэлы твар. Маладосцi дадаваy яму i высокi рост. Праyда, уражанне крыху псавалi зрадзелыя чорныя валасы, затое на буйной i круглай, як кавун, галаве iх заставалася акурат столькi, каб бiскуп Вiтэлiус мог, нiчым не рызыкуючы, не галiць танзуры.

Раз-пораз па ягоным твары прабягала лёгкая yсмешка чалавека, якому раптам вельмi пашанцавала. Сёння y яго сапраyды быy адзiн з тых дзён, якiя Катул меy звычку адзначаць белым каменьчыкам, адзiн з нячастых за тры пасольскiя гады y Рыме дзён, калi Эразм быy задаволены i сабой, i хадою падзей.

Сёння ён мог шчыра дараваць пбпу i празмернае захапленне ловамi, i вясёлыя начныя балюшкi ды iншыя чалавечыя слабасцi, што не надта пасавалi яго святасцi Лявону X. Сёння, хай сабе толькi на некалькi гадзiн, але Вiтэлiуса пакiнулi yсе непамыслоты апошнiх месяцаy. Забылiся нагаворы ордэнскiх паслоy, якiя зацята змагалiся з ягонай прапановаю перавесцi Тэyтонскi ордэн на мяжу з татарамi, дзе рыцары маглi б сапраyды баранiць веру, а не рабаваць суседзяy-хрысцiян. Да часу адышлi некуды yбок iнтрыгi y Польшчы, дзе прымас Ласкi з падбрэхiчамi нястомна пляце сваё павуцiнне, дзень пры днi yводзячы каралю y вушы, што ён, Эразм Вiтэлiус, – няздатны выскачка, народжаны y абозе лютнiст-самавук, якi выпадкова yбiyся y мiласць да былога вялiкага князя Аляксандра.




