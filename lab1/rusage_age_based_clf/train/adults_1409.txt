Падарунак для Адэлi (зборнiк)
Севярын Квяткоyскi


“Падарунак для Адэлi” – суплёт мiстычных, часам iранiчных, крыху жудкаватых, але часьцей забаyных гiсторый з жыцьця людзей, якiя атачалi аyтара цi мроiлiся яму на мяжы другога i трэцяга тысячагодзьдзяy. Большасьць апавяданьняy друкавалася y газэце “Наша Нiва”,частка – на розных пляцоyках iнтэрнэту y 1996-2006 гг.





Севярын Квяткоyскi

Падарунак для Адэлi





© Квяткоyскi С., 2012

© Выдавец Логвiнаy І.П., 2012

© Распаyсюджванне. ТАА «Электронная кнiгарня», 2016





Падарунак для Адэлi


Я спазьняюся, я без машыны, я заблукаy. Што мне рабiць? Цяпер я практычна ня п’ю, але сёньня вырашыy адарвацца напоyнiцу, як у найлепшыя гады. Вядома, за стырно магла б сесьцi жонка, але менавiта сёньня я мушу застацца сам. Я сам-адзiн сярод зарослага ядлоyцам бору. Вырашыy скарацiць дарогу ад чыгункi i вось – углядаюся y цемрадзь, што навалiлася па-трапiчнаму раптоyна. Цёпла, нават крыху задушна.

У мяне добрая вiзуальная памяць, ад якой будзе плён, калi ёсьць хоць якая вiзiя. Я запалiy ды yбачыy валун. Што ж, прысядзем ды вып’ем са срэбнай антыкварнай пляшкi, падоранай сябрамi на мой нядаyнi юбiлей.

У Адэлi сёньня таксама юбiлей. У левай кiшэнi я трымаю срэбную пляшку, а y правай – срэбны… Падарунак для Адэлi ляжыць у маёй правай кiшэнi.

Цi ж мог хто з нас падумаць, што Адэля перабярэцца са сталiцы y лясную глушэчу? Не, ня надта далёка ад гораду. Але ж Адэля ня водзiць аyто i ня любiць набiткаванага дачнiкамi грамадзкага транспарту. Адэля любiць iграць на раялi, гуляць сярод дрэваy, гушкацца на арэлях з кнiжкай, пiць каву на тэрасе i глядзець на аблокi.

У думках я yжо там – ля арэляy, тэрасы i раяля, аднак трэба шукаць дарогу. Мабiльная сувязь тут, у лесе, чамусьцi не працуе, а павiнная. Што ж, каyтнем з пляшкi ды рушым сяк-так.

Да знаёмства з Адэляй я ня мог уявiць сабе, што палюблю рамансы. Зрэшты, я i цяпер iх прымаю адно y Адэльчыным выкананьнi. Пра маё захапленьне ёю яна ня ведае. Аднаго дня, у гасьцях, я выпадкова пачуy запiс i закахаyся y голас. Ня y тэмбр, а y… Пачаy хадзiць на iмпрэзы, каб хоць раз перахапiць ейны позiрк, i аднойчы мне пашанцавала. Дзесьцi недалёка ад мясьцiн, дзе я цяпер працярэблiваюся празь ядловец, на беразе возера ладзiлася Купальле. Я блукаy сярод людзей, нiкому не вядомы i нiкiм не заyважаны. Пасьля выступу Адэлю атачаy натоyп, якi насiy яе на руках, лашчыy, цалаваy ручкi… шыйку… губы…гр…

Плясь – партызанскiя акопы! Я бразнуyся y ямiну, поyную плястыковак i ржавага жалезьзя. Са сьпiны грымнуy далёкi цягнiк. Значыць, трэба yзяць крыху правей. Дзiyна: анi сьцяжыны, анi супрацьпажарнай траншэi, якая дакладна прывядзе да людзей. Як сюды забралiся спадары турысты выходнага дня, што пакiнулi сярод сьмецьця пустыя бляшанкi? Запальнiчкай асьвятлiy каленку – праз падраную нагавiцу праступiла кроy.

Тады, на пiкнiку ля возера, я таксама падрапаy нагу, аднак болю нават не заyважыy. «Мурр, а вы чаго сумуеце?» Я ня верыy свайму шчасьцю. Яна да мяне зьвярнулася! Зь якое прычыны зьвярнулася? Вы што, ня верыце y цуды? Хаця б калядныя? А купальскiя?

Мы разам купалiся, мы выпiлi на брудэршафт i цэлую ноч…

Хрумсь. Ледзьве пасьпеy адскочыць! Яшчэ iмгненьне, i старая высозная сасна ляснула б па маёй хрыбцiне. Я скокнуy i разьдзёр шчаку аб сук.

Вып’ем…

…Пасьля той Купальскай ночы я прачнуyся самым шчасьлiвым чалавекам у свеце. Ля вогнiшча гатавалi каву, налiвалi гарэлку, мазалi бутэрброды. Мне падавалася, што я стаy вышэйшы ростам i шырэйшы плячыма. Я iмпэтна памахаy Адэлi рукой. Яна ледзьве прыкметна кiyнула i адвярнулася да нейкага цi то паэта, цi то бiзнэсоyца… Не, да салiста сталiчнай опэры.

Гэта цяпер паспалiты чалавек можа yбачыць вяршкi грамадзтва адно праз тэлевiзар. А тады… тады вяршкi толькi yзьбiвалiся. Салiст накiнуy на Адэлю плед ды так i пакiнуy руку на ейным плячы. Адэля гучна засьмяялася.

Як яна сьмяялася!.. Наступная наша сустрэча адбылася yжо праз шмат гадоy – гадоy маiх частых узгадак i трызьненьняy пра Адэлю. На свой сёньняшнi юбiлей Адэля нiкога не запрашала. Я ня ведаy, як быць, але зранку патэлефанаваy колiшнi салiст опэры: «Пойдзеш?»

І я вырашыy. І вырушыy. І вось я тут. А цяперака тут балота. Дзiyна, нiколi ня думаy, што y гэтых ваколiцах ёсьць балоты… Стоп. А далей куды? Хмара на хвiлiну адкрыла жарую поyню, i я yбачыy, што стаю акурат пасярод багны. Я патрос пляшку – хопiць на паyгадзiны нясьпешнай гутаркi з самiм сабою. Напрыклад, паyспамiнаць пра наступную сустрэчу пасьля Купальля.

«А чаго вы не тэлефануеце?» – «Дык…» – «Якi на вас сымпатычны касьцюмчык. Ну, хадземце, хадземце, раскажаце». Вялiкая кватэра з краявiдам на стары горад, камiн, пляшка каньяку i кветкi на стале. «Гэты раманс я напiсала сёньня, вы будзеце першы, хто яго пачуе». – «Я?!.» – «У бары ёсьць яшчэ адна пляшка». Я верыy i ня верыy. Я… дык я, канечне… вядома, я хуценька… «Ну што ж вы?» Яна паклала сваю руку на маю руку, i мы…

Бульк! Корч пад нагамi пачаy нясьпешна i няyмольна асядаць. Страшна. Я намацаy пляшку i падрыхтаваны падарунак, якi назаyжды застанецца пры мне.

– Э, ачкарык, закурыць не найдзёцца?

Мэтраy за дзесяць ад мяне зьявiyся абрыс постацi. Хмара зноy выслабанiла поyню, якая асьвятлiла чалавечка неакрэсьленага yзросту y кiрзачах, гарнiтуры, бэйсболцы на галаве i з вудай у руках.

– Ты ня бачыш?

Я па калена засеy быy у багне.

– Высунь левую нагу y бок таго цьвятка. Так. Другую траха yпiрод, тока блiжэй. Гэна, цiпер трохi павярнiся. Ня y ту сторану. Ага, сюдой. Цiпер прыгай да куста. Дзяржы вудачку… Ну во, ачкарык, а ты баяyся.

Чалавечак паказаy гнiлаватыя зубы.

– Што курыш? «Парламент»? Нi фiга сабе! Гарадзкi, што лi?

– Слухай, дзядзьку, як мне выйсьцi на дарогу да…

– Ты дурны? Якiя тут дарогi? – адказаy чалавечак i разам з вудай нырцануy у хмызьняк.

Я пагробся праз зарасьнiк у адваротны бок. Убок поyнi.


* * *

Адэльчын дом стаiць на самым высокiм пагорку y ваколiцы. Да дому вядзе яжджалая дарога: Адэля ня любiць быць на самоце i заyжды чакае гасьцей. Я цудоyна памятаю гэтую дарогу, бо апошняя наша сустрэча адбылася менавiта тут, на Высокiм Пагорку. Ну, не тое каб сустрэча… Яна адмыслова патэлефанавала i запрасiла. Ехаць не хацелася. Я ж ведаy… Але яна yмее прасiць: «Мурр, мне сумна, мне самотна». Я скокнуy у машыну. На гадзiньнiку перавалiла за поyнач. Як я ляцеy па начным горадзе, як сьвiдраваy сваiм аyто пругкi слой атмасфэры, як узахлёб лiчыy марудныя iмгненьнi! Як жа я ненавiдзеy мёртвага yжо кiроyцу, якi акурат на скрыжаваньнi абводнай дарогi i шашы yпiлiyся y фуру i заблякаваy рух.

Я спазьнiyся. Я гэта зразумеy адразу. Нават ня выключыy рухавiка. Побач ужо стаяла iншая машына. Я зайшоy у прыадчыненыя дзьверы i пачуy, як у залi рыпiць канапа i нехта стогне…

Бац! Вялiкае, жывое, моцнае… Калi трацiш прытомнасьць, нiколi ня ведаеш, колькi часу гэта доyжылася. Выглядае, што я ляжаy павалены адно некалькi сэкундаy, бо лось (лось?) зусiм побач прабiвае сабе дарогу напрасткi праз гушчар. Цi ён спужаyся мяне, цi папросту сьпяшаецца па тэрмiновых справах? Падымаюся, валюся, станаyлюся на карачкi. Акуляры пагнулiся, але не пабiлiся, ляжаць побач з рукой. Падарунак у кiшэнi працiнае болем бок. Па дарозе, пракладзенай жывёлiнай, перабiраю нагамi, а часам рукамi. Ужо блiзка. Блiзка, Адэля…


* * *

На вялiкiм лужку перад домам стаяць сталы, на якiх – бутэлькi, закускi i кветкi. Усё вакол асьветлена адмыслова прывезенымi пражэктарамi. А таму я yжо здалёк бачу правым вокам (левае заплыло) гасьцей. Экс-салiста опэрнага тэатру цяжка пазнаць: мае чорны твар ад запечанай крывi. Смокiнг – нiбы сьцягнуты з пудзiла, якое памачалi y сiласную яму. Адна рука салiста неяк ненатуральна боyтаецца, другой ён трымае плот, каб не павалiцца. Астатнiя наведнiкi нiбы двайнiкi салiста – такiя ж парэпаныя, пакамечаныя: iх дзесяць, дваццаць, легiён? Большасьць зь iх я ведаю калi не па iмю, дык у твар.

Вунь руды, падобны да тхара мэн – вядомы y краiне бiзнэсовец. А вунь цыбаты хлюст з моднай фрызурай – дырэктар камэрцыйнага тэлеканалу. І таyстуна-барадача y чорных (гэта ноччу!) акулярах ведаю – паэт…

Я yжо yзьняyся з карачак i кульгаю да сшэрхлай грамады. Усе маyчаць. Глядзяць на дзьверы дому. А можа, сабе y сярэдзiну. Я сьцiскаю падарунак у кiшэнi. Да хрумсту сьцяy пальцы непашкоджанай рукi. Колькi цягнецца маyчаньне? А жыцьцё? А iмгненьне?

Бязгучна праляцеy кажан. Бязгучна прапоyз вужака. Бязгучна з-за плоту блiснулi вочы ваyчыныя. Рыпнула масьнiца y доме, павярнулася клямка…

Я ня вытрымаy i выхапiy з кiшэнi вялiкi срэбны рэвальвэр, набiты вялiкiмi срэбнымi кулямi. І тады астатнiя iмгненна павыхоплiвалi свае пiсталеты.

Дзьверы расчынiлiся, i на ганку паyстала юбiлярка з гiтарай у руках:

– Мурр, хлопчыкi… Гэты раманс я прыдумала проста цяпер. Вы будзеце першыя, хто яго пачуе.

І yсьмiхнулася сваёй усьмешкаю.




Вiльня y канцы тунэлю


Мiленiюм я сустрэy заднiцай. Для кагосьцi Новы год прыходзiць са звонам курантаy, для кагосьцi – пад цюканьне жалезных кубкаy, для кагосьцi – з ранiшняга паведамленьня па тэлевiзii, маyляy, наступiy-такi. Я сустрэy апошнi год другога тысячагодзьдзя на вiленскiм Катэдральным пляцы. Выбух салюту ляснуy мне y сьпiну. Калi я ня вытрымаy чаканьня ды рушыy, адкуль прыйшоy – у бок вакзалу, побач зь якiм ва yтульнай кватэры мяне чакаy сьвяточны стол.

Як сустрэнеш Новы год, так яго i пражывеш, а y момант мiленiюму я быy поyны рашучасьцi. Хiба я ня памятаю рашучасьцi на якую справу, бо ледзь трымаyся на нагах ад алькагольнага перадозу.

Вiльня y мяне асацыюецца з алькаголем. І зь зiмой.

Вiльня ня можа быць Горадам сонца, гэта Горад пад начным зорным небам. А яшчэ Вiльня – Горад прывiдаy, якiя могуць цябе зьнесьцi. У тваёй галаве шпацыруюць, працуюць, ядуць, танчаць i выпiваюць скарыны, ластоyскiя, луцкевiчы, мiцкевiчы, луцэвiчы, гарэцкiя, тарашкевiчы… Дзядзькi антосi, казiкi, юзiкi… З кожным кiлямэтрам, з кожным кiлiшкам яны робяцца рэальнейшыя.

Па прыезьдзе y Вiльню мясцовыя лiтоyцы выглядаюць, усё роyна як выяyленыя на няякасным галяграфiчным малюнку: абрысы няпэyныя, трохмернасьць празрыстая, цi то ёсьць яны – цi то няма iх. Прывiды, адным словам.

Ёсьць яшчэ прывiды – мясцовыя нелiтоyцы, якiх я i мае сябры клiчам проста – славiшы, але гэтыя – прывiды y квадраце. У экзальтаванага адраджэнца-цьвярозьнiка yся гэтая хеyра можа выклiкаць прыступ дэпрэсii. Але y пiтушчага жыцьцялюба-рамантыка прывiды-тубыльцы саступяць месца прывiдам-нацыянальным пэрсанажам. У тых, хто едзе y Вiльню першы раз.

Я выйшаy зь цягнiка Менск-Вiльня за сорак хвiлiнаy да Мiленiюма цi не y пяцiдзясяты раз за жыцьцё. Дакладней, вывалiyся, нiбы набiткаваны мех, i хiстка, але yпэyнена нырцануy у нетры Места: далей i глыбей – да водарасьцяy, да камянёy, да ракушак, русалак, вадзянiкоy… Праз карчы, завалы, мiма балотнага глею да вядомых аднаму мне пясочных затокаy.


* * *

Вы калi-небудзь кулялi сьвяточны стол? Я кульнуy. Праyда, гэта было yвечары 1 студзеня, i на стале заставалiся адно парэшткi сьвяточных страваy. Я зрабiy акт пратэсту супраць зьдзекаy з маiх пачуцьцяy. Я паставiy кропку. Пакiнуy iх цалавацца i пайшоy.

Калi вы зьведалi хаця б крыху вiленскiх вулак, дворыкаy, касьцёлаy, галерэяy ды музэяy, калi вы трохi набрынялi крывiцкiм духам i лiтоyскiм пiвам, вы заyважаеце, што Вiльня – жыве. Я вось адзначыy, што чым блiжэй да вечара i да вакзала, тым менш чуваць лiтоyскай мовы. “Palauk (пачакай), имеешь сигарету?” Хлопец дзякуе за пачастунак i крычыць у сьпiну прыяцелю: “Marek, zaczekaj”. Марэк – на выгляд мой аднагодка, але вышэйшы i здаравейшы. На iм дзедмарозаyская шапка. Ён энэргiчна, але далiкатна чапляецца да дзяyчат. Марэк з прыяцелем зьнiкаюць у кiрунку вакзала, а я рушу па Завальнай у супрацьлеглы бок – паyз рынак у кiрунку цэнтру.

У кiшэнях анi цэнта. Я пазiраю то сабе пад ногi, то на yлюбёныя вiленскiя зоркi. Да сустрэчнай сямейнай пары зьвяртаюся па-беларуску: “Прабачце, каторая гадзiна?” – “Дванаццатая”. – “Дня цi ночы?” – “?!” …

“?!” … – дакладна такая рэакцыя y дзяжурных палiцэйскага пастарунку, якi месьцiцца тут жа побач, на Завальнай.

– Што мне трэба зрабiць, каб вы затрымалi мяне на ноч?

Сьмяюцца.

– Ну, давайце, разаб’ю во гэны графiн на стале.

– Не-е, гэты пацягне на пятнаццаць сутак.


* * *

Грошай няма, але ёсьць тэлефонная картка. Ад вакзала я не аддалiyся анi на мэтар, хiба зрабiy кола. Ад Завальнай да Шапэна – тры хвiлiны хады. Менскi прыяцель гасьцюе на гэтай вулiцы, таму y маёй кiшэнi yжо сорак лiтаy. Празь сем гадзiнаy на Менск стартуе вiленскi цягнiк. Пiва i чабурэкi y прывакзальным кругласуткавым павiльёне. Што яшчэ трэба, каб камфортна сустрэць апошняе 2 студзеня тысячагодзьдзя?

Вiленскiя чабурэкi смачнейшыя за менскiя. А дзяyчыну-прадавачку клiчуць Соня. Я y Менску прадавачак з такiм iмём на бэджы ня бачыy. А вось сядаюць два маладзёны – спазьнiлiся на цягнiк Вiльня-Клайпеда. Дзесьцi там, у Прыбалтыцы, у жмудзкiм мястэчку iх чакаюць бацькi са сьвяточнымi прысмакамi. А яны тут даганяюцца пiвам. Адзiн зусiм нiякi – студэнты… А вось i мясцовыя рэальныя пацаны: “Сонечка, пивка, пожалуйста”. Працытаваць я працытаваy, а вось паспрабаваць перадаць акцэнт вiленскiх расейцаy я магу толькi y жывой гутарцы. Адзiн з маладзёнаy пачынае мармытаць штосьцi пра “русiшку” (расейскую мову), маyляy, кажыце па-лiтоyску. “Я не понял, пацан, я чего, тебя обидел!?” – рэальны пацан сьцiскае рэальныя кулакi i дадае, маyляy, панаехала калхозьнiкаy. Лiтовец пачынае адмазваць прыяцеля-студэнта, маyляy, даруйце п’янога падлетка. А я бяру сабе яшчэ пiва.


* * *

Можна глядзець на зорнае неба. А можна y яго скокнуць, калi глядзiш на адбiтак на паверхнi возера. А можна глядзець з вады дагары i зноy-такi скокнуць у неба. Як каму больш падабаецца. У кожным выпадку нiхто з прысутных у павiльёнчыку не патрабаваy, каб я перайшоy на расейскую. Трэцяй пляшкай пiва я цокнуyся з тым лiтоyцам, якi ня спаy, i з Марэкам. Марэк зьявiyся без прыяцеля, але yсё y шапцы Дзеда Мароза. Марэк па-польску i па-расейску пераконваy Соню сустрэцца наступнага вечара. Соня з радасьцю пагадзiлася. Цi атрымалася y iх што – ня y курсе. Затое з Марэкам я прапiy апошнiя лiты. Уся справа y беларускай мове. Я ёю выказваy свае думкi. А думак у мяне заyжды хапае. Асаблiва iх паболела, калi Марэк пачаy адказваць мне на досыць прыстойнай беларускай мове. Не! Ён ня быy старшынёй Лiпоyскай раённай рады БНФ. Марэк, як i большасьць жыхароy вiленскага раёну Лiпоyка, пазыцыянаваy сябе як паляк. Але, як i большасьць тых палякаy, у сям’i карыстаyся сумесьсю польскай i “простай” моваy. Вось пра гэтую “прастату” мовы, пра “трасянку”, пра каранi, пра памяць продкаy, пра Княства, пра Скарыну… я i пачаy распавядаць прысутным у павiльёне.

Вы можаце высунуць справядлiвае дапушчэнне, што я зрабiy мiтынг у шапiку. Не. Я зрабiy штосьцi сярэдняе мiж лекцыяй i казаньню.

Да майго цягнiка заставалася пятнаццаць хвiлiн, а y кiшэнi было грошай роyна на квiток, калi Марэк заявiy, што абавязаны пазнаёмiць такога выключнага чалавека, як я, са сваёй сям’ёю. Мы прапiлi мае апошнiя сем лiтаy сорак цэнтаy i рушылi па yжо ранiшняй Вiльнi.


* * *

Ранiшняя Вiльня y раёне двух вакзалаy – чыгуначнага i аyтобуснага – гэта вам ня ранiшнi Менск. У Менску yсё чыста i акуратна. Там бомжы i п’янчугi адсякаюцца мянтамi на падыходах да вакзалу. Прастытуткi не вяртаюцца з начной зьмены, бо iх даyно разагналi, а п’яныя лiтоyскiя журналiсты не равуць пра тое, што лiтоyскiя танкi пройдуць па менскiх вулiцах. У Менску законнасьць i парадак. А y Вiльнi yсё наадварот. Можна пабачыць пралетарскi мiнэт, якi робiцца y кутку мiж шапiкаy, i алкана, якi ледзь ня гiне пад коламi аyтамабiля, а перапужаны кiроyца на вачох у людзей зьбiвае небараку на горкi яблык. І беларускага журналiста, якi жлукцiць з рыльца гарэлку y кумпанii караiма i лiтоyца. Зь iмi ён квасiy усю ноч, а цяпер п’е разьвiтальную ды празь iмгненьне будзе крычаць, лежачы y лужыне, “лабусы пiдары!”, абяцаць танкi пад бел-чырвона-белым сьцягам, а забяруць у пастарунак журналюгу палiцыянты-расейцы… Я ж кажу: Вiльня – вельмi жывы горад. Праyда, не па навагоднiх сьвятах.

2 студзеня 2000 году Вiльня была цiхая, спакойная i прыбраная сьвежым сьнегам. Прынамсi, гэтак было на Лiпоyцы, дзе мы селi y машыну i паехалi за дзесяць км ад Вiльнi y бок беларускай мяжы.


* * *

Я сяджу на пачэсным месцы – леваруч ад старэйшыны сямейнага кляну, 78-гадовага дзеда грэнадэрскай выпраyкi. Дзед адзiны, хто гаворыць са мной па-расейску. 2 студзеня – Народзiны дзядзькi Марэка, таму сям’я сьвяткуе. Пры стале дзед, дзядзька, ягоная жонка, iхняя дачка, два хлопчыкi-yнукi, Марэк i я. Налягаю на вяндлiны з кiyбасамi ды збольшага памоyкваю. Першыя пытаньнi задавалi па-расейску, тады па-польску, але цяпер усе (апроч дзеда) гавораць па-беларуску (i як гавораць! у сэнсе мовы). Памоyкваць я памоyкваю, хiба yжо пасьпеy распавесьцi любiмы вiленскi анэкдот:

– Dzien dobry, Maryla, jak sie masz?

– Ганька, сёньня ж не нядзеля, можна па-просту.

А таксама yсе yжо выпiлi за мой тост: “Жыве Беларусь!”

А п’ем мы ня пiва, п’ем самаробную гарэлку. А таму я больш закусваю ды iмкнуся як мага дыпляматычней адказваць на пытаньнi пра жыцьцё y Беларусi. А глядзяць у сям’i БТ i вельмi зайздросьцяць грамадзянам РБ. Сям’i жывецца цяжка: у iх прыватны бiзнэс – два мiкрааyтобусы i вялiкi хутар з гаспадаркай. Я акуратна тлумачу, чым адрозьнiваецца iнфармацыя БТ ад рэальнага жыцьця.

– Ды ён жа нацыяналiст! – выгукае Марэк.

Справа y тым, што мы з Марэкам ужо не такiя сябры, якiмi былi y павiльёнчыку. Пакрысе далейшыя размовы са мной прывялi Марэка да правiльнай высновы, што я нацыяналiст. Выснова шакавала Марэка, а мяне шакавала тое, што Марэк шакаваны сваiм адкрыцьцём.

Але тут, за сталом, я y поyнай эyфарыi. Я па-за сьпёртым паветрам РБ, у вольнай краiне, за добрым сталом, сярод простых беларускамоyных людзей! Учорашнiя блуканьнi вакол вакзалу падаюцца дурнаватым сном. Праyда, дзед усё кiпяцiцца: не хавае сумневу. І yрэшце наyпрост пытаецца пра маё стаyленьне да Лукашэнкi. Я адказваю, за якую частку цела падвесiy бы… І yмэнт вылятаю з-за стала! Дзед трымае мяне за каyнер i цягне да выхаду. Жанчыны войкаюць, шэптам выбачаюцца за дзеда i нясуць за мной вопратку. На двары Марэк прапануе пабiцца (але y мяне балiць нага ды вабшчэ), i праз хвiлiну я y кумпанii праважатых-дзетак тэпаю празь сьнежнае поле пад ясным студзеньскiм сонцам у бок Менскай шашы.

Сьвята атрымалася.


* * *

P.S.: Празь некалькi дзён мне са Жмудзi y Менск затэлефанаваy прыяцель Мiндаyгас:

– Ведаеш, вечарам першага студзеня па тэвэ паказвалi наведнiкаy палiцэйскага пастарунку, зьнятых схаванай камэрай. Дык адным зь першых быy нейкi вар’ят-беларус, якi хацеy пераначаваць у палiцэйскiм пастарунку. Во сьмяялiся!

А то! У Вiльнi i не такiх прывiдаy пабачыць можна.




Патаемнае жаданьне





I. Калядная Паштоyка


Бывае сон – усё роyна як фонавае мармытаньне тэлевiзара, прачнуyся – выключыy i забыyся на той сон. А бывае, суткамi ня можаш вынырнуць з убачагана сну. Углядаесься y навакольную рэчаiснасьць, нiбы рыбка праз шыбiны акварыюма.

А яшчэ бывае: раптам спасярод дня прамiльгне згадка пра нейкi з тваiх колiшнiх сноy, жахлiвых цi салодкiх. Прамiльгне i зьнiкне. Ты сiлiсься yзгадаць – i ня можаш. І яшчэ бываюць сны, на якiя не забудзесься нiколi.

Мая гiсторыя пачалася за тыдзень да Калядаy. Сякiя-такiя справы прывялi мяне y адно мястэчка. Дакладней, у гарадзкi пасёлак. Там спазьнiyся на вечаровы цягнiк, а наступны меyся быць толькi ранiцой. У роспачы я пайшоy бадзяцца па засьнежаных вулiцах. Была нетыповая для канца сьнежня ноч. Спакойная, крыху марозная, але галоyнае – ясная.

Я блукаy сярод крываватых драyляных дамкоy, сярод нягеглых двух-пяцiпавярховiкаy. Я мог пайсьцi y адзiную y г.п. рэстарацыю, у адзiны гатэль альбо затулiцца на вакзале. Такiм жа нягеглым, як дамкi i будынак ДК, дзе y тамтэйшай рэстарацыi вiравала пераднавагодняе жыцьцё пасялкоyцаy. Але я паволi йшоy па вулках, палiy i прыдумляy тэкст для новай песьнi. Магчыма, вы ведаеце наш рок-гурт, якi зьявiyся на сцэне y самым канцы тысячагодзьдзя. Калi вы любiце цяжкую альтэрнатыву, дык чулi нас i бачылi на айчынным TV дакладна. Нашыя афiшы рэгулярна зьяyляюцца y многiх гарадах краiны i нават замежжа. І вось тым разам я прыяжджаy у г.п., каб дамовiцца зь мясцовымi лабухамi на невялiкую суму арэнды апарату.

Калi йдзеш па пустэльнай засьнежанай вулцы, залiтай месяцовым сьвятлом, рэдка думаеш пра жыцьцёвую мiтусьню. Прынамсi я не думаю. Я yшчэнт забыyся на нядаyнi торг з лабухамi i пра патрэбу знайсьцi грошы на запiс дэма-вэрсii, я тварыy.

Неспадзеyкi адчуy, што ня цямлю, дзе апынуyся. Хоць г.п. не такi yжо вялiкi, каб губляць арыенцiры. Да мяне таксама дайшло, што не заyважыy, як на месяц накацiла хмара i наyкола зрабiлася цёмна. Лiхтароy на вулiцы няма, а y дамах не сьвяцiлася анiводнага вакенца. Як рана тут людзi кладуцца спаць! Я зiрнуy на гадзiньнiк: зрэшты, для г.п. ня так i рана – амаль поyнач.

Я стаяy у разгубленасьцi, але раптам пачуy гук флейты. Прынамсi, цяпер мне падаецца, што я яго дакладна пачуy. Я пайшоy вузкай сьцяжынкай мiж дваровых платоy. Па ёй вiдавочна рэдка хадзiлi – сьнегу па калена. У момант, калi я надумаy паварочваць назад, выйшаy месяц i асьвяцiy…

Мне падалося, што я бачыy гэты дом, калi прыехаy ранкам i шукаy патрэбны адрас. Так, дакладна! Я зьвярнуy увагу на незвычайнасьць дому. У адрозьненьне ад суседнiх драyляных, дом быy з цэглы. Старой чырвона-брунатнай цэглы. Аднапавярховы, “нiзкай пасадкi”. Мяне yразiлi вокны дому – чорныя i глыбокiя.

“Тут была катавальня”, – патлумачыла бабулька, што кульгала мiма, калi я стаяy i разглядваy дом. Я пацiснуy плячыма i пайшоy далей. І вось я iзноy тут. Толькi гляджу ня з вулiцы, а з падворку.

Дом акаляy невялiкi сад. Побач з адным дрэвам – цi ня самым старым – мелася студня. Расчынiлiся дзьверы, i на падворак скокнула дзяyчына. Высокая, ладная, з пустым вядром у руках. На дзяyчыне была адно кароткая кашулька, якая ледзь прыкрывала клубы. Басаногая, сьпяваючы нейкую песеньку, дзяyчына пабегла да студнi. Набрала вады, вярнулася на ганак, павярнула голаy у мой бок i памахала рукой. Я быy перакананы, што мяне не вiдно, бо я стаяy у ценю суседзкай павецi.

Весьнiчкi былi незамкнутыя, ды я нясьпешна падышоy да ганку i асьцярожна нацiснуy на ручку дзьвярэй, якiя адразу ж адчынiлiся.

– Заходзьце, – усьмiхнулася дзяyчына, – я вас чакала.

– Вы мяне ведаеце? Вы ведаеце мой гурт…

Дзяyчына прыклала да маiх вуснаy палец i паказала на ложак, побач зь якiм стаяy маленькi столiк. Я прысеy i глядзеy на дзяyчыну, якая рухалася па пакоi танцуючы. Яна не саромелася сваiх аголеных ног i кароткай празрыстай кашулi. Дзяyчына запалiла сьвечку на стале i паказала на дзьверы y суседнi пакой:

– Я туды нiколi не заходжу. Там жывуць эльфы i гномы, апоyначы яны пачынаюць граць на флейце. Паслухайце iх, а я зьбяру сьвяточную вячэру.

Праз колькi хвiлiнаy мне падалося, што я сапраyды чую музыку. З вулiцы дом выглядаy такiм вялiкiм. Але пакой, дзе апынуyся я, быy маленькi. Я агледзеyся: старая шафа, палiчка з кнiжкамi, колькi плюшавых цацак…

Хвiлiны цягнулiся, а гаспадынi yсё не было. Цiкаyнасьць перамагла, i я наважыyся адчынiць дзьверы y суседнi пакой. Ён быy вялiкi i абсалютна пусты. Калi не лiчыць вялiкай грубкi, абкладзенай старой-старой кафляй. На грубцы стаяла калядная паштоyка – “Анёл ляцiць над гмахамi старых камянiц”. Я не стрымаyся, разгарнуy паштоyку i yбачыy iмя адрасату – сваё iмя.

Едучы ранiцай дадому, я спрабаваy узгадаць, што было пасьля таго, як я выйшаy з пустога пакою. Але здолеy прыгадаць толькi, як прачнуyся y ложку, як пабачыy запiску са словам “Дзякуй!”, як выйшаy, зачынiy дзьверы i амаль адразу знайшоy дарогу да вакзалу. Ува мне засталося пачуццё асалоды. А таксама зьявiлiся трывога i разгубленасьць. Бо здавалася, што гiсторыя адбылася не са мною. Нiбы я стаyся yдзельнiкам чужой гiсторыi.




