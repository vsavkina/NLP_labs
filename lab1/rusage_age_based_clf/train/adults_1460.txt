Мiмiкрыя
Аляксандар І. Бацкель


Кнiга Аляксандра І. Бацкеля – раман-мiмiкрыя. Раман, якi хоча здавацца раманам. Кнiга пра стыхii i пра чатырох летуценьнiкаy. Раман аб кнiганошах, пра каханьне, пра лiтаратуру, пра магiчнасьць нашага жыцьця. Пра Менск i яго жыхароy. Пра свабоду i адчай. Пра адзiноту, хваробы, вагонь, пiтво. “Мiмiкрыя” – данiна творцам, якiя паyплывалi на стварэньне сьветапогляду аyтара: Бэрталучы, Вiян, Набокаy, Кафка, японская манга, лiтаратурныя экспэрымэнты Бэроyза i Томпсана. Гэтая кнiга зазiрае y сьвет тых, хто жыве па-за грамадствам, соцыюмам i не iмкнецца да яго далучацца, а хутчэй наадварот, пратэстуе супраць усяго будзённага, усяго масавага. Героi самi ствараюць сваё атачэньне, самi робяць яго такiм, якiм жадаюць бачыць, будуюць мiты й казкi, мiстыку й вусьцiш уласнага iснаваньня, перамешваючы жыцьцё зь лiтаратураю й гульнямi вакол слоy.





Аляксандар І. Бацкель

Мiмiкрыя





© Аляксандр І. Бацкель, 2013

© Распаyсюджванне. ТАА «Электронная кнiгарня», 2016





Прэлюдыя


Ад самага нараджэньня мы yсе былi па-вар’яцку зачэпленыя за кнiгi, мы iх елi, пiлi, чыталi, гарталi, мы пра iх гутарылi, вывучалi бiяграфii пiсьменьнiкаy, палiлi й ганьбiлi графаманскiя опусы, мастурбiравалi пад пахабныя сцэны, дзiвiлiся тэгам, шрыфтам i абзацам, бачылi сьненьнi, дзе пiсалi грандыёзныя раманы, як Джойс, Кафка, Бэроyз i Букоyскi, Элiнэк i Мiлер, Набокаy i Гамсун… Мы расьлi недзе на yзбочыне, i пакуль нашыя аднаклясьнiкi й аднагрупнiкi шалёна мянялi адны мадэлi мабiльных тэлефонаy на iншыя, сачылi за выхадам чарговых Кiндлаy, мы зьбiралi па сваiх запыленых кватэрах кнiгi, пакутуючы на алергiю, пахмельле й пякотку. Мы былi й ёсьць сапраyднымi кнiганошамi, змарнелыя, сапрэлыя, схуднелыя, высмаглыя, вытанчаныя, звар’яцелыя, шалёныя, брудныя, шчасьлiвыя, напiтыя, накураныя, укураныя, напампаваныя кнiгамi, сшыткамi, запiсамi, энцыкляпедыямi, слоyнiкамi, нататнiкамi, натхняльнiкамi, мы ёсьць крынiцамi, мы ёсьць рэкамi, мы ёсьць ператварэньнямi, мэтамарфозамi, аyтацытатамi сваiх дзеяньняy, мы – кнiгаморфныя стварэньнi, стыхiяморфныя iстоты, антрапаморфныя Вялесы, шалёныя на пошук адказаy, шалёныя на колькасьць пытаньняy. Сьляпыя рамантыкi, якiм здаецца, што лiтаратура й мастацтва выратуе сьвет. Летуценьнiкi, гатовыя аддаць свае сэрцы, занадта блiзкiя адно аднаму, каб мець сапраyднае каханьне, каб жыць разам; звышсям’я, якая больш не выносiць уласных дачыненьняy.

Людзi навокал, абвыклыя карыстацца iсьцiнамi з кнiг, звыклыя жыць паводле yжо напiсанага, ня здольныя былi разглядзець нас, тых, хто сам сабе прыдумляy жыцьцё, хто сам сабе пiсаy сваю кнiгу, свае yласныя правiлы. Мы былi схаваныя, нябачныя, i такiмi засталiся, але мы жывыя, i гэта робiць нас шчасьлiвымi, бо жывыя мы па-сапраyднаму, як яшчэ нiхто y гэтым сьвеце.




Доyгiя валасы, залатыя валасы


Доyгiя валасы, залатыя валасы, iх лашчыць вецер, лашчыць, хвалямi пускае па сьпiне, кранаецца сваiмi вуснамi пасмаy, вецер закаханы y гэтыя валасы, ён толькi дзеля таго й зьявiyся тут, у лесе, дзеля таго, каб пагуляцца зь iмi, разьнесьцi iхны пах па прасторы ялiнаy… але ветру гэтага мала, ён кранаецца павекаy, танюткiх, гнуткiх, доyгiх павекаy, ён лёгкiм фэнам лашчыцца да маленькiх вушак, кранаецца чырвоных вуснаy, датыкаецца да носа, трапляючы y лёгкiя… вецер перабiрае вопратку, варушыць вязаны швэдар, спускаецца да спаднiцы y буйныя трускаyкi, лёгка праходзiць мiж мяккiх чаравiкаy i зьнiкае y траве, вецер – нябачная стыхiя, вецер лёгкi, узбуджаны, танюткi, далiкатны.

Маладая дзяyчына аддавала перавагу натуральным тканiнам, нiякiх штучных фабрычных адзеньняy, хлопкавыя блюзкi, толькi прывабныя “цiнтабрасаyскiя” спаднiцы й сукенкi, швэдары й вадалазкi, чаравiкi… торбы з натуральных тканiн.

Інэса зьнерухомела, яна глядзела скрозь дрэвы i пра штосьцi yтрапёна думала, зморшчынкi мiж бровамi казалi пра тое, што яна нешта yспамiнае, пакуль двое яе дзяцей корпаюцца мiж чарнiцаy i, паядаючы сьпелыя ягады, гарэзьлiва перакiдваюцца гумовым мячом.

Інэса не зьяyлялася y гэтым лесе з старэйшых клясаy, з тых самых часоy, калi, здавалася, яна была yжо вельмi дарослая i жыцьцё было дасьледаваным. Яе не было y гэтых мясьцiнах з таго часу, калi y ейным жыцьцi акрамя кнiг зьявiyся малады хлопец.

Дзецi знайшлi гняздо, дакладней, яго кавалак, напэyна, перапёлкi цi яшчэ якой птушкi. Малодшы, Глебушка, клiча: “Мама, мама! Мы гняздо знайшлi, i тут нават шкарлупка ад яйка!” Старэйшы, Мiхаська, тыцкае y гняздо yказальным пальчыкам. На дваiх ейным дзецям адзiнаццаць год – шэсьць аднаму, пяць другому. Інэса глядзiць на рэшткi гнязда.

– Гэта старое раскiданае гняздо, кiньце яго! – кажа Інэса й прысядае долу да кошыка, каб дастаць дзецям бутэрброды.


Паветра

Інэса! Інэса! Інэс, ну куды ты?! – крычалi аднаклясьнiцы, калi дзяyчына бегла y бок лесу. Якiя гульнi?! Не да iх, дамоy трэба пасьпяшацца, там малы брат, малая сястра, мацi. Усе вечна галодныя, халодныя, неахайна апранутыя, няшчасныя… Інэса пераадольвала сем кiлямэтраy ельнiку, зьмяшанага зь бярозамi, соснамi, яна праходзiла напрасткi скрозь лес да сваёй вёскi, бо так было yдвая хутчэй. Хлопца y яе не было, а значыцца, i праважатага, дый яна ж не заставалася з аднаклясьнiкамi, каб увечары баязьлiва прадзiрацца праз змрочную расьлiннасьць. Інэса цалкам аддавалася сям’i й мары, што калiсьцi яна будзе вучыцца y сталiцы на бiёляга, альбо, можа, стане дызайнэрам адзеньня, альбо знакамiтым фатографам.

Яна вельмi любiла прыгожыя сукенкi, вязаныя швэдары, саколкi i апраналася нетыпова для сваiх аднагодак, быy у ейным адзеньнi нейкi адначасова i стыль, i парадак, штосьцi эклектычнае, наватарскае, адметнае – сукенка y кветкi, зьверху вязаны швэдар, белыя шкарпэткi пад басаножкi, шалiкi, торбы й торбачкi, розныя сьмешныя “гаджэты” кшталту ангельскiх булавачак i рознакаляровых гузiкаy па суседзтве з бабулiнай брошкаю – Інэса, як магла, упрыгожвала сваё жыцьцё. Вядома, сярод аднавяскоyцаy i аднаклясьнiц, якiя вучылiся y гарадзкiм пасёлку, было лёгка вылучацца, выбiвацца стылем, але Інэса вiдавочна дала б фору каму заyгодна i з гарадзкiх.

Інэса, як звычайна, iшла паyзь лес, павязаyшы на плячах вязаны бабулiн карычневы швэдар зь вялiкiмi драyлянымi гузiкамi ды yзорам, сьплеценым залатымi й чырвонымi нiткамi. У руках – стары фотаапарат ФЭД-3, якi яна знайшла закiнутым у старым сэрванце. Інэса дзiвiлася колерам лесу, рабiла фотаздымкi й нясьпешна шпацыравала дахаты. Яна любiла гэтыя часiны, калi заставалася памiж – недзе y сярэдзiне дня, у сярэдзiне iснаваньня, пасьля школы й перад домам, калi яшчэ магла свавольнiчаць, гультаiць, калi на плечы не пасьпелi абрынуцца побытавыя клопаты, пасьля якiх настане ноч, i толькi тады яна, лежачы y ложку памiж братам i сястрою, нарэсьце застанецца на самоце – з кнiгаю Дзюма, Булгакава, Гюго альбо Чэйза. Сьвятыя начныя чытаньнi, паглынаньнi слоy, мары, разважаньнi.

Дзяyчына жыла адным жаданьнем: зьмянiць сваё жыцьцё, зьмянiць яго як мага хутчэй, пакiнуць невыноснасьць быцьця на каго заyгодна, але скiнуць цяжар матчынага дагляду, скiнуць зь сябе вясковы побыт, мокрыя й брудныя азадкi сваiх малодшых брата й сястры, якiя трэба часта пераапранаць… памяняць свае завiханьнi ля печы й плiты на юнацтва, на шчасьце, на зьдзяйсьненьне сваiх мараy.

Раптам яе аб’ектыy выхапiy на спарахнелым пнi штосьцi напаyкруглае й шэрае, яна прыбрала фотаапарат ад твару й пабачыла раскiданае гняздо невядома якой птушкi. Ад гнязда засталiся толькi кавалкi, пад пнём, унiзе, былi аскепкi яйкаy, Інэса сфатаграфавала й пасьпяшалася дадому.

“Альбо зьвер, альбо чалавек”, – падумала Інэса iдучы празь лес. На сёньня заплянавана закатка агуркоy i, напэyна, праполка фасолi, потым дзецi, потым урокi, потым ноч.


Паветра

Да такiх дзяyчат, як Інэса, хлопцам заyсёды цяжка падыходзiць знаёмiцца, не кажучы yжо пра спадзяваньнi на yзаемныя пачуцьцi. Інэса быццам заyсёды выглядала дарослаю й незвычайнаю, як быццам марсiянка, да таго ж яна была вельмi прыгожай… Шмат аднаклясьнiкаy даyно yжо сохлi па ёй, паглядаючы на яе з заднiх партаy падчас урокаy, цяжка yздыхаючы й адчайна штурхаючы суседак, якiя, блытаючы iх адчай з хлапчуковым каханьнем да iх, сьмяялiся, чырванелi й давалi здачы падручнiкам па галаве альбо штурхалi iх у бакi… Гармонiя, можна сказаць. Ва yсiх была свая гармонiя.

Аднойчы з суседняй вясковай школы прыйшла вялiкая кампанiя старшаклясьнiкаy, усе як на падбор выглядалi няyдалай сумесьсю стылягаy з панкамi. Хлопцы – старалiся выглядаць “дагледжанымi”: некаторыя былi апранутыя y чорныя выцьвiлыя байкi з вострымi капюшонамi i клёш, якi акурат амаль хаваy iх кеды, ва yсiх валасы былi занадта доyгiмi, зачасанымi назад i набок, скронi выгаленыя, на запясьцях вiселi гумовыя бранзалеты, утыканыя блiскучымi шыпамi. Няголеныя – асноyны колер – чорна-шэры. Хлопцы былi п’яныя, кожны зь iх трымаy у адной руцэ пакет альбо торбу з бутэлькамi алькаголю й хлебам, а y другой – па цыгарэце “Беламорканал”, бо гэтыя цыгарэты было лёгка набiваць травою. Ад iх патыхала варожасьцю, брудам, чымсьцi дзiкунскiм, цёмным, яны здавалiся ператварэньнем мясцовых бажкоy, пра якiх даyно запамятавалi за часамi праваслаyя, i тыя, каб павесялiцца, пераапранулiся y такiх варя’цкiх боyдзiлаy, адкапаyшы адзеньне невядома зь якой эпохi.

– Эй! Гэй, ты! – загарлаy адзiн з панкаy у бок Інэсы, якая сьпяшалася да сваёй звычайнай лясной сьцяжынкi. – Пачакай, куды пабегла!

Гэтым разам аднаклясьнiцы ня клiкалi Інэсу, аточаныя бруднымi нетутэйшымi хлопцамi. Яны на той час думалi толькi пра тое, каб усё было добра, каб iх нiхто не чапаy, а напалоханыя мясцовыя кучкавалiся й трымцелi на рагу школы, пацiраючы спатнелыя далонi аб свае чорныя й сiнiя пiнжакi са школьнага гарнiтуру, на якiх зь левага боку былi прычэпленыя розныя значкi, цi то з савецкiх часоy, цi то сучасныя.

– Дык чакай жа! – Адзiн зь немясцовых нагнаy дзяyчыну акурат перад самым лесам. – Ты куды? Дадому?! Магу я цябе правесьцi?

Інэса спачатку спужалася, але потым пачырванела й паскорыла хаду, яе yпершыню дадому праважаy хлопец, няхай i такi брутальна неахайны, але ж… Інэса за колькi сэкунд агледзела праважатага: вочы блакiтныя, над верхняй губою юнацкi пушок, падобны да вусаy, валасы доyгiя, скронi паголеныя, кашуля белая зь сiнiмi васiлькамi й бруднымi плямамi, кароткiя рукавы, рукi амаль па локаць у нейкiх фенечках, джынсы, з-пад якiх праглядаюць начышчаныя гуталiнам вайсковыя боты. Інэсе хлопец спадабаyся праз сваю жвавасьць, праз палкасьць i моц, яна крыху запаволiла хаду й вырашыла зь iм пагутарыць.

– А цябе як завуць?

– Юра.

– А што ж ты, Юра, ня y школе цi не y хабзе? Што, двоечнiк, прагульшчык, выгналi, напэyна! – Інэса звонка засьмяялася i паскорыла крокi.

– Эй! Э! Чаго ты адразу так, дво-о-о-ечнiк! Можа быць, я yжо пасьпеy адвучыцца, у адрозьненьне ад некаторых! Дарэчы, як цябе завуць?

– Інэса.


Паветра

Гэта быy лiпень, сьпякотны, лiпучы лiпень, калi й ноччу й днём аднолькава горача. Быy той самы месяц, калi хочацца быць аголеным, хочацца скiнуць скуру, быць распранутым да нутра, бо трываць гэты летнi вагонь няма моцы.

Інэса ляжала y жытнёвым полi, яна была добра схаваная прыродаю ад усяго на сьвеце, яе сьпiна адчувала вострыя паламаныя парасткi, якiя былi пакрытыя выцьвiлай покрыyкай.

Скiнуyшы танюткую сукенку, зьняyшы белыя майткi, аголенымi грудзямi yгору, да аблокаy, сарамлiва прыкрыyшы рукамi залацiстае yлоньне, Інэса ляжала з заплюшчанымi вачыма й адчувала пальцамi вiльгаць, яна лавiла кожным мiлiметрам сваёй скуры гарачыя пацалункi Юры, якi, цалкам распрануты, падставiyшы сонцу сваю сьпiну, цалаваy яе паyсюль, куды траплялi вусны, ён лёгка кранаyся яе салёнай пэрсiкавай скуры языком, лашчыy ружовыя смочкi, падобныя да каштанаy, танюткую шыю, на якой пульсавала вэнаручаiнка.

Час быy спынены. Не iснавала нiчога, акрамя асалоды, пяшчоты, вецер суцiшыyся, не было анi ластавак, анi каyкаy, анi жаyрукоy, толькi неба, белыя пухнатыя аблокi й сонца, сьпякота й два аголеныя целы, нiтачкi поту, звонкiя пацалункi i неспатольнае жаданьне, чаканьне адкрыцьця сакральнага, калi праз хвiлiну цнатлiвасьць станецца мiнулым. Паветра ператварылася y густы зэфiр, якi чакаy пачатку новага сьвету, новага жыцьця, бачаньня iншымi вачыма, вачымi людзей, якiя перайшлi мяжу.

Юра кранаецца рукою яе похвы, сярэднiм пальцам пранiкае yнутр, Інэса зьбянтэжаная, спалоханая, ёй адначасова вусьцiшна й цiкава, крыху балюча й жадана, яна yсё яшчэ прыкрывае рукамi свой юнацкi трохкутнiк, яна глядзiць Юры y падбародзьдзе, яе вочы вялiкiя-вялiкiя, празрыстыя, перад ёю той самы чалавек, мужчына, якому яна аддаецца, якому яна давярае, якога будзе yсё жыцьцё памятаць, кахаць, жыць зь iм.

Юра больш ня здольны трываць доyгi пэтынг, ён такi ж спалоханы, як i Інэса, ён зьбянтэжаны сваiм першым разам, але прырода перамагае yсе страхi.

Імгненьне – i Інэса спачатку yскрыквае, але боль зьнiкае, i y яе з вачэй пачынаюць цячы сьлёзы… празрыстая вiльгаць шчасьця, каханьня, радасьцi, сьлёзы яднаньня, непаyторнага й сьветлага, адзiнага, цэлага. Не iснуе больш нiчога, акрамя асалоды, акрамя сьвятога каханьня, толькi золата жыта вакол, сьпякотнае сонца, вiльготныя целы, i вакол пах поту й сэксу.


Паветра

Інэса iнтуiтыyна адчувала, што пасьля страты цнатлiвасьцi яна ня проста yвайшла y сьвет новых поглядаy i iншых стасункаy. Яна адчувала, як дзiyна зьмянiyся ейны арганiзм, зусiм ня так, як мусiy. Але цi ведала яна дакладна, як ён мусiy трансфармавацца. Той факт, што яна мэнтальна пасталела, нi пра што не казаy, яна й раней пачувалася больш дарослаю й сьвядомаю за аднагодак, але яна адчувала зусiм iнакш, чымсьцi yнутраным, што яе цела пачало жыць па iншым раскладзе. Яе цела пачало гадаваць новае жыцьцё.

І толькi калi затрымка зь месячнымi зацягнулася на чатыры тыднi, яна зразумела, што гэта ня проста гарманальны збой ад пачатку полавага жыцьця.

Цяпер старая прасьцiна, скручаная y некалькi слаёy – самаробная пракладка – эканомiя на васьмi боханах чорнага хлебу – надоyга ёй не спатрэбiцца. Мясцовы фэльчар пацьвердзiy яе падазрэньнi.

Юра апынуyся перад прыняцьцем цяжкага рашэньня, i ён, нэрвова гайдаючыся мiж “быць альбо ня быць”, першы й адзiны раз у жыцьцi зрабiy мужчынскi yчынак – узяy шлюб. Потым, у будучынi, колькi чаго б нi здаралася, здавалася, што Юра гэтым адным рашэньнем вычарпаy увесь свой запас рашучасьцi, але й гэты шлюб не выглядаy чымсьцi сапраyды вольным, шчасьлiвым i жаданым, гэта быy шлюб падлеткаy, юнакоy, малых дзяцей, якiя, нашкодзiyшы, панесьлi пакараньне i толькi, бо нiхто зь iх ня ведаy жыцьця.

Усе сваякi жанiха люта yзьненавiдзелi Інэсу, бо менавiта яна “паламала жыцьцё iхняму старэйшаму сыну, брату, унуку”! Юра ж, кветачка такая, толькi сабраyся з розумам, толькi накiраваyся y вялiкi горад вучыцца y Машынабудаyнiчым тэхнiкуме, а тут на табе, падвязалася яхiдна на яго хударлявую шыйку, i не адна ж падвязалася, дзiцё камянём павесiла! Нiхто са сваякоy Юры нават не задумваyся аб тым, што Інэса праз сваю цяжарнасьць губляла значна больш за Юру! Яна губляла дзяцiнства, юнацтва, яна губляла мары пра працу й жыцьцё, яна губляла колер.

Вясельле, як звычайна гэта прынята y вёсках, адзначалi зь вялiкiм сталом i пiлi цэлай вёскай, нават палова суседняй была, потым бiлiся, потым мiрылiся, плакалi й крычалi “горка!”. Фатографам быy Барыс, якi па-залiхвацку шчоyкаy усiх на “мыльнiцу”. Інэса yсьмiхалася, потым танчыла, потым плакала.

На наступны дзень пачалi прыбiрацца, шукаць прапiтыя целы вакол стала й мясцовага вадасховiшча. Барыс усе фотастужкi прадаy кузыне Юры, якая праз колькi дзён раздрукуе iх i там, дзе ёсьць выява Інэсы, павыкалвае той выяве голкаю вочы. Кузына, якая любiць сваго Юру, як роднага брата, нават больш за брата, не прабачыць тое, што аб’ект яе любовi быy так зарана адарваны ад сям’i. Але што там гэтае жыцьцё – сьмецьце, недапалак, нiшто.


Паветра

Юрку майго y армiю забяруць, калi нiдзе вучыцца ня будзе! Але ж як ён куды пойдзе вучыцца, калi тут жонка зь дзiцёнкам! Як? Як, скажыце?! Як мой Юрачка, мой бегемоцiк, здолее вучыцца, калi яму працаваць трэба, гадаваць дзiцёнка!

Звычайна сваякi Юры толькi жалiлiся й пакутвалi праз сваё жыцьцё. Бог праклiнаyся iмi, д’ябал таксама, анiчога сьвятога, анiякай падтрымкi. Юру y армiю не забралi, ён пасьпеy зрабiць яшчэ аднаго дзiцёнка Інэсе. Яшчэ аднаго хлопчыка.

Юра ня здолеy штосьцi памяняць. Калi раней ён заставаyся зь Інэсаю празь яе залатыя валасы, яе неверагоднае адзеньне, празь ейны малочны пах i ружовыя, шаyковыя смочкi, праз рысавае цела, то цяпер яго палохаy дзiцячы плач… Ён ператвараyся y няyдалага, сарамяжлiвага, мяккага мужчыну, якога называюць памяншальна-ласкальна, як пры царах называлi розных ёлупняy i блазнаy, людзей, якiх было шкада, але ад якiх нiчога не патрабавалi, бо яны лiчылiся няyдачнымi чалавечымi няyдахамi, вось i Юра праз п’янства ператварыyся y Юрку, таго самага Юрку, якiх на Беларусi па асобнiку y кожным двары. Ён стаy тым самым юродзiвым, якога так любяць абмяркоyваць, шкадуючы ды прыгаворваючы: “Божачкi, Божакi, што ж гэта робiцца, такi хлопец быy… Вось жа баба зьвяла!” Інэса нарадзiла другога сына, падзякавала Юрку за дзяцей, за шчасьце, за любоy, прабачыла яму yсё на сьвеце, набiла валiзу дзiцячымi рэчамi, узяла колькi кнiг i зьехала y Менск. Як была, так i зьехала, загадзя нiчога не плянуючы.

Гэта быy адчайны yчынак: Інэса зьехала да сваёй цёткi, якая на той час, нягледзячы на даволi распусны лад жыцьця, была вельмi добраю, чыстаю й ветлiваю i вельмi любiла сваю пляменьнiцу, лiчыла яе дачкою, бо сваiх дзяцей ня мела.

Гэта быy вялiкi yчынак. Інэса yладкавалася прадавачкаю y суседнюю краму i пайшла y вячэрнюю школу.


Паветра

Горад жыy сваiм жыцьцём, i той факт, што Інэса прыехала й спрабавала жыць сярод яго архiтэктуры, дамоy, крамаy, жыхароy, яго асабiлiва не цiкавiy. Горад выглядаy абыякавым, але ён заваблiваy сваiмi лiхтарамi, магчымасьцямi, ды як толькi чалавек паддаваyся спакусе й пераяжджаy, горад адразу на яго забываyся.

Цётка вадзiла дадому па выходных жанiхоy, Інэса злавалася, сыны плакалi й прасiлi есьцi, сумавалi па мацi, калi той не было дома, сумавалi па ёй, нават калi была… Дзецi, дзецi, дзецi… Брудныя анучкi, пухлыя пальчыкi, бяссоныя ночы, ружовыя шчочкi, несуцешныя плачы, беленькiя попкi, грошы на кашкi й пюрэшкi, залiвiсты сьмех – бляск у вачох! Як iх не любiць, як не знайсьцi дзеля iх вольную вячэрнюю гадзiнку для гульнi, хай пасьля цяжкай працы й вячэры, як?!

Праз тры месяцы й пяць дзён у горад па дачку прыехала мацi i, пакуль Інэса была на працы, а цётка недзе бегала па справах, забрала Мiхаську з Глебушкам зваротна y вёску, з тым разьлiкам, што Інэса сама прыедзе па дзяцей i застанецца.

Так i здарылася. Цётка раyла на суседку, што тая аддала дзяцей, Інэса зьбiрала клункi, нэрвова бегаючы па кватэры… Праз паyгадзiны: таксоyка – аyтобусны вакзал – вёска.

Такiм чынам Інэса вярнулася на сваю малую радзiму i зноy захрасла y безвыходным становiшчы, перад адчыненаю пашчаю быта, якi лёгка заглынаy такiх страйнюткiх, танюткiх дзяyчын, выплёyваючы iх праз гады пакамечанымi, апухлымi, непрыгожымi.

Юрка iзноy пачаy кружляць вакол яе, паводле штампу y пашпарце yсё яшчэ штосьцi патрабаваy, гучалi нейкiя цьмяныя абавязацельствы, клятвы.

Інэса на гэта не зважала, яна сварылася з мацi й гадавала Мiхаську з Глебушкам, якiя на той час былi суцэльным арганiзмам паяданьня, плачу й забруджваньня пялёнак.

Жыцьцё цалкам адмаyлялася ад таго, каб даць Інэсе нейкi шанец на шчасьце. Неyзабаве яна сур’ёзна задумалася пра самагубства, бо двое дзяцей – гэта нiшто y адрозьненьне ад: а) дурнога мужа, якому немагчыма адмовiць, бо ёсьць шанец быць пабiтаю; б) дурной мацi, якая лiчыць, што дачка мусiць ва yсiм дапамагаць ёй па гаспадарцы ды любiць свайго гаспадара.

Аднойчы Інэса, каб неяк адчуць хоць калiyца патрэбнай ёй волi, кiнула дзяцей на мацi, якая яшчэ спала, i выправiлася суботняй маршруткай, якая хадзiла ейнымi мясьцiнамi раз на ранiцу, у Менск.

Яна прабадзялася па вулiцах да вечару, слухаючы свае yласныя думкi, а не чужыя, атрымлiваючы асалоду ад звычайнага шпацыру, купляючы танную каву й фатаграфуючы выпадковыя мясьцiны. Што яшчэ трэба маладой дзяyчыне y вялiкiм горадзе?

Так, бадзяючыся й адпачываючы, Інэса натыркнулася на будынак з аблупленаю тынкоyкаю й надпiсам на шкле “Мастацкая галерэя”, побач з вакном, на драyляных дзьвярах вiсеy плякат, якi паведамляy аб адкрыцьцi першай пэрсанальнай выставы маладога мастака Вiтаyта Кранаса, якi спалучае y сваiх працах экзыстэнцыяльную прысутнасьць рэчаy праз спаленьне iх вонкавай абалонкi. Зацiкавiyшыся незразумелым тлумачэньнем на плякаце, Інэса вырашылася завiтаць.

Інэса зайшла й пабачыла вакол процьму людзей, журналiстаy, фатографаy, i шмат невядомых спаленых рэчаy, нейкiх, здавалася, крэслаy, зэдлiкаy, габэленаy; уся выставачная прастора была застаyленая гэтымi рэшткамi, i y прасторы лунаy водар духмянак, зьмяшаны з пахам гарэлага дрэва.

Інэса зацiкаyлена хадзiла мiж людзьмi, скраем вуха выхоплiваючы словы кшталту “новы выбух”, “жыцьцё пасьля агню”, “сьвежы позiрк”, “немагчыма yявiць”… Ёй не зусiм зразумела, што тут адбываецца, але гэта прыемна, калi сярод натоyпу ты быццам бы свой i чужы адначасова.

Раптам яна трапiла y невялiчкую кампанiю, якая трымалася крыху падалей ад агульнай колькасьцi гасьцей, i адначасова пабачыла стол з чырвоным i белым вiном.

– Прабачце, мадам, калi вы па журналiсцкай справе, то крыху пазьней, – прамовiy малады чалавек, хударлявы, бледны, зь вялiкiмi вачыма й доyгiмi пальцамi, быццам намаляванымi Эгонам Шыле.

– Не, прабачце, я тут не па справах. – Інэса пасунула фотаапарат, якi вiсеy на правым плячы, крыху за сьпiну. – Я тут падарожнiчаю, выпадкова завiтала.

– А, ну то добра, можаце з намi, калi хочаце, выпiць вiна. У нас няма асаблiвай ахвоты варыцца сярод натоyпу. – Малады чалавек працягнуy Інэсе келiх зь вiном.

– Добра. Дзякуй, у мяне пакуль ёсьць, – адказала Інэса й паказала на плястыкоyку з чырвоным вiном, якая амаль цалкам хавалася y левай далонi. – Я з вамi пастаю, а то я таксама губляюся y такой колькасьцi людзей.

– Нам будзе прыемна… Мяне зваць Вiтаyтам, справа гэта Гэня, зьлева – Ян.


Паветра

Менск. Гэты горад адвечна прываблiвае да сябе yсiх маладыах i ахвочых, заваблiвае y сваю пастку, ставiць перад складаным выбарам, ставiць пытаньне грошай на першае месца, i калi ты ня здатны на тое, каб адвучыцца, паралельна працуючы, а потым так жа не разгiнаючы сьпiны працягнеш працаваць, працаваць, працаваць, каб былi грошы аплочваць кватэру, калi яна твая, альбо бацькоyская, альбо працаваць яшчэ болей, каб аплочваць здымную кватэру… Дык вось, калi ты ня здатны на гэта, цябе чакае штосьцi кшталту намяшанага савецка-беларуска-сучаснага, штосьцi кшталту кепскай беларускай рэчаiснасьцi, з моладзевымi арганiзацыямi, якiя ня будуць даваць табе праходу са сваiмi недалёкiмi поглядамi, якiя дасягаюць адно суседняга гаyбца, i толькi… Менск адразу заваблiвае y пастку, наперад пасоyваючы спачатку чыстыя прыбраныя вулiцы, потым клюбы, бары, рэстарацыi, гумы, цумы, супэрмаркеты, гандлёвыя цэнтры, вялiкiя аyтастрады, аyтабаны, дарогi, шляхi, каляiнкi, шматпавярховiкi, дамы нiбыта пасьля рэстаyрацыi, а па-шчыраму – пасьля неахайнай перабудовы… І чалавек апынаецца на плошчы каля Палацу Рэспублiкi, i патрабуе быць з iм шчырым, i хоча, каб яму было лягчэй жыць i дыхаць, хоча, каб усё было для народу.

Дзiyны гэты горад – Менск. Вы ж, напэyна, чулi пра яго? Інэса абрала y Менску для сябе iншы шлях, яна пасябравала зь дзiyнымi для звычайнага беларускага асяродзьдзя людзьмi – кнiганошамi, свавольнiкамi, аматарамi кiно й кнiг, пiсьменьнiкамi, шалёнымi летуценьнiкамi, мастакамi, якiя yсе гулялi y гульнi, пiлi, гралi на iнструмэнтах, цытавалi анархiстаy i жадалi жыць ня тут. Інэса таксама вырашыла быць вольнаю… i воля сама да яе прыйшла, у выглядзе новага падвойнага жыцьця, дзе яна днём працавала й вучылася, а па вечарох з галавою сыходзiла y сьвет творчасьцi, сьвет незвычайнага, сьвет iнтэлектуальных дэбатаy, у сьвет колераy, лiтар, алькаголю. Яе сыны расьлi хутка: ясьлi, нянькi, дзiцячыя садочкi, ласка мацi, любоy сяброy, аyсяная каша, беларускiя тлустыя ёгурты, казкi yголас, дзядзька Ян, якi звычайна прыносiy чупа-чупсы, дзядзька Вiтаyт, свавольны й дзёрзкi, дзядзька Гэня, зь зямлiстым тварам, шалёны, якi наведваy вельмi й вельмi рэдка, а потым увогуле зьнiк з далягляду… І нават здымная кватэра y старым раёне, дзе на yслонах дрэмлюць старыя бабулькi, а пад разлапiстымi каштанамi сьпяць п’яныя суседзi, усё гэта ня мела значэньня, нават калi даводзiлася на кухнi, уключаючы сьвятло, адмахвацца ад прусакоy, якiя разьбягалiся па зашмальцаваных сьценках у розныя бакi. Жыцьцё занадта кароткае й каштоyнае, каб зважаць на такiя дробязi. Калi ёсьць мэта iснаваньня, усё астатняе ня мае значэньня.

Інэса yсё больш пераконвалася y тым, што адукацыя для яе ня мае значэньня, тое, што выкладаецца – багна, сапраyдная беларуская рэалiстычная багна, яна яшчэ y падлеткавым узросьце спасьцiгла yсё, што ёй карцела спасьцiгнуць, i рухалася y сваiм накiрунку, эвалюцыянуючы не паводле праграмы, падпiсанай Мiнiстэрствам адукацыi й катэдраю ВНУ, але паводле свайго yласнага досьведу, выкопваючы з глыбiнь букiнiстычных пакояy кнiгарняy свой непаyторны сьвет жыцьця. Інэса yсё часьцей лiчыла сваiм самым блiзкiм чалавекам Яна, хаця бачыла, што Вiтаyт спрабуе завязаць зь ёй больш шчыльныя сяброyскiя стасункi, а Гэня трымаецца паасобку, прыводзячы на агульныя вечары розных маладых дзяyчат. Кампанiя дзiyна глядзелася звонку: Інэса з двума дзецьмi, Вiтаyт са сваiмi спаленымi рэчамi, Ян, падобны да рыбы, заyсёды з кнiгамi y руках, i Гэня, якi, здавалася, яшчэ крыху – i выбрыкне штосьцi вар’яцкае… Часам да iх далучалiся Валя й Мiкiта.

Іх кампанii раней сапраyды не хапала жаночага пачатку, занадта шмат было мужчын, але yсё гэта лёгка вырашаy Ян, прыводзячы часам кагосьцi, альбо Вiтаyтавы прыхiльнiцы, салодкiя, заварныя дзяyчынкi, напханыя вяршкамi ведаy: першымi радкамi вядомых паэтаy, першымi сказамi зь вiкiпэдыяy, i далей анi кроку, а потым “вумныя” дзяyчыны альбо гублялi iнтарэс да кампанii й гутаркi й сядзелi, пуста yсьмiхалiся – iм хапала першых хвiлiнаy размовы, бо потым вельмi хутка высьвятлялася, хто чаго варты.

Да Інэсы аднойчы прыехаy Юрка: чорныя боты, трэнiровачныя штаны, спартовая куртка, валасы “пад машынку, толькi чубчык пакiньце”, скасабочаны твар, неахайна паголены, з рота нясе гарэлкаю.

“І вось гэтае чмо – бацька маiх сыноy?!” – Інэса спужалася, Юрка yпершыню стаяy перад ёю як чужынец, i яна магла аб’ектыyна на яго глядзець, Ён быy быццам бязь лiшняга нанаснога цыбулевага шалупiньня й рэзаy вочы. Толькi ягоная сутнасьць, толькi корань, самае iстотнае, што раней хавалася ад большасьцi жанчын, калi яны абiралi сабе мужчын.

Гэта была субота, вечар, якраз надышла чарга прымаць сяброy у кватэры Інэсы. Юрка не пасьпеy як мае быць зайсьцi y кватэру, павiтацца, як яго заyважыy Гэня, якi выходзiy з прыбiральнi, абцiраючы мокрыя рукi аб швэдар, лыпаючы чырвонымi, шалёнымi вачыма.

– Інэс, гэта хто?

– Гэта Юрка, Гэнь… Але ты толькi ня злуйся!

Гэня быy неспартовым чалавекам, ён за yсё жыцьцё толькi y сярэднiх клясах на фiзкультуры напружваyся, але яму yдалося схапiць Юрку за шыю й сьцiснуць яго галаву пад пахаю. Потым Гэня двойчы з разьбегу yдарыy паголеную пад машынку макаyку аб шафу, якая стаяла y калiдоры, пакiнуyшы дзьве yмяцiны на дзьвярах. Свабоднаю рукою адчынiy наросхрыст уваходныя дзверы й штурхануy цела на лесьвiцу. Юрка шпарка паляцеy праз пралёты, беспасьпяхова спрабуючы схапiцца за парэнчы.

Наступным днём на Інэсу варожа глядзелi бабулькi, называючы яе няyдзячнай ды прастытуткай, бо яе хахалi пабiлi ейнага роднага мужа, якi паyночы прасядзеy каля пад’езда, плачучы й скуголячы, пакуль яго не забралi y малпоyню.


Паветра

Гiсторыя зь Юрам ня мела больш працягу. Усё скончылася праз два месяцы, калi Інэса, прыехаyшы разам зь Янам у сваю вёску, адшукала сьпiтага мужа й сiлаю адвяла яго y раённы суд, дзе iм падпiсалi развод: “не сышлiся характарамi”. І yсе ведаюць, што, калi вельмi, то бок настойлiва, жадаеш, нiхто стандартныя тры месяцы на “паразважаць” перад разводам не дае. Так i разышлiся, як сышлiся – iмгненна, хутка, у адначасьсе.

Сьвяткаваньне свабоды, прынамсi па пашпарце, пачалося yжо на зваротным шляху y Менск: Ян вёy сваю напаyзгнiлую бэжавую капейку, Інэса пiла шампанскае, скраем вока паглядала на Яна, сьмяялася. Дзяyчына ехала свабоднаю й закаханаю, жывою й шчасьлiваю, яна цяпер марыла, каб усе прыметнiкi абмежавалiся Янам…


Паветра

На пытаньне “Як пражыць адной зь двума дзецьмi” Інэса нiколi не магла даць празрыстага адказу, ёй самой здавалася, што яна жыве па нейкай мiстычнай iнэрцыi, якую немагчыма прадказаць, немагчыма прадпiсаць i сплянаваць. Яна жыве, як паветра, як сьвежы вецер, гайдае галiнкi, варушыць лiстоту, гуляецца y кутах дамоy.

Інэса, здавалася, лёгка знаходзiла выйсьце, здавалася, не заyважала праблем… За тры гады y Менску яна пасьпела зьмянiць пяць кватэр, тры працы й адно палiто, яе дзецi пабывалi y дзьвюх ясьлях, дзякуючы мацi й нянечцы навучылiся ангельскай мове, крыху чытаць i лiчыць… Дзецi былi падобныя да кветачак: маленькiя, яны чаплялiся сваiмi пялёсткамi за мацi й празь яе цягнулiся вышэй, да промняy сонца.

Інэса шмат чаго мяняла y сваiм жыцьцi, але лёс сам знайшоy для яе працу – яна пачала атрымлiваць грашовыя замовы на фатаграфаваньне сьвятаy, партрэтаy, мастацкiх твораy.

Вось яна на вясельлi, адшчоyкала дзьве тысячы фотакартак, зь якiх апрацуе толькi сто yдалых. Вось яна робiць фотапартрэты адной багатай сям’i. Вось яна, аддаyшы дзяцей на дагляд да суседкi, езьдзiць увесь yiк-энд разам з жанiхом i нявестаю па гарадох Заходняй Беларусi… Інэса пачала шмат часу аддаваць вязаньню дзiцячага адзеньня, шкарпэтак i рукавiчак. І не пасьпелi азiрнуцца, а яна yжо атрымала замову ад пiцерскага выдавецтва напiсаць кнiгу па вязаньнi дзiцячых рэчаy, потым пачала за грошы даваць прыватныя yрокi y сябе дома для маладых мам, як вязаць ваyняныя пiнетачкi немаyлятам, а потым у яе зьявiлася колькi падлеткаy, якiя вар’яцелi на мастацкай фатаграфii.

Жыцьцё адорвае прыемнасьцямi, дае сваю ласку, iснуючы, як двухаблiчны Янус, з аднаго боку – цяжкасьцi, з другога – непаyторнае шчасьце, i невядома, якi Янус будзе глядзець табе y вочы, утульна лежачы на далонi, калi ты, падкiнуyшы сваю манэту, ловiш яе y кулак, а потым расьцiскаеш пальцы.


Паветра

Інэса шмат часу выдатковаyвала на тое, каб дасьледаваць сваiх сяброy, якiя калiсьцi ёй падавалiся такiмi незразумелымi, iншаплянэтнымi, незвычайнымi. Цяпер яна магла iх, крыху прааналiзаваyшы, дэталiзаваць, неяк растлумачыць для сябе iх сутнасьць, iх прыхiльнасьць да стыхii. Тое, што яна сярод iх трох была адзiнаю дзяyчынаю, надавала пiкантнасьцi. Яна была быццам бы тая самая прыправа чырвонага гострага перцу y моркву па-карэйску. І яна пра гэта ведала, таму часта заплюшчвала вочы на новасьпечаных сяброy/сябровак, якiх на iх агульныя пасядзелкi й лiтаратурныя вечары прыводзiлi цi то Ян, цi то Вiтаyт, зрэдзьчас i yсё радзей – Гэня.

У яе былi сваё асяродзьдзе, свая сям’я, i сёньня яна шмат разважала пра Вiтаyта, чалавека, якi зь дзяцiнства быy настолькi паглыблены y сваё мастацтва, што яму часта казалi старыя мастакi, каб ён затрымаy свайго yнутранага мастацкага Моцарта, бо гэта адбiваецца на канцэптах, шкодзiць ягоным пэрформансам. Вiтаyт сам для сябе абраy пэyны тэмп разьвiцьця, празь якi сам i пакутаваy, бо надта сьпяшаyся зьдзейсьнiць той цi iншы пэрформанс, тую цi iншую экспазiцыю, разумеючы, што якi б шлях ён нi вызначыy, гэта быy ягоны пэрсанальны шлях, каторы трэба прайсьцi да канца i ператварыцца y сапраyднага каштоyнага вогненнага Фэнiкса. Але, як пiсалi некаторыя мастацкiя крытыкi, сьвет яшчэ пасьпее пабачыць Вiтаyта сталага, Вiтаyта – мастака зь вялiкай лiтары М, а пакуль тое, чым ён ганарыyся, быy ягоны праект “спаленага Адраджэньня”, праект, у якiм мастак цераз гарэньне вызначаy сапраyдную форму прадмета, пачатак яго новага iснаваньня, магчымасьць бачыць яго глыбiнную сутнасьць. Вiтаyт доyга iшоy да гэтай iдэi, але калi ён аднойчы прачытаy пра расьлiну, якая дзеля таго, каб пасеяць семя, мусiць згарэць, ён зразумеy, што менавiта гэта будзе падмуркам ягонай канцэпцыi “Новага жыцьця мастацтва пасьля агню”.

Вiтаyт быy алегорыяй агню, ён штохвiлiнна гарэy думкамi, iдэямi, i тым, каб iх найхутчэй зьдзейсьнiць. Ягоны твар быy парослым рудым шчацiньнем, i сам ён быy падобны да старажытнага паганскага бога. І калi Інэса yяyляла сабою ветраную стыхiю, стыхiю, якая часта праз свае рухi й перамяшчэньнi здольная мяняць ня толькi сваё жыцьцё, але й асяродзьдзе, iстотна yплываючы на лёс сваiх сяброy, то яна часам у спрэчках магла разьдзьмуць Вiтаyтаy агонь настолькi, што той сам першым згараy, не пераканаyшы апанэнта, застаючыся змакрэлым, з чырвоным тварам, цяжкiм подыхам, але спапялюшаным, перагарэлым.

Інэса, калi заставалася з Вiтаyтам сам-насам, адчувала сябе няёмка, бо Вiтаyт адразу yспыхваy нейкай незвычайнай гарачынёй, якая хутчэй была падобнай да полымя каханьня, але Інэса заклiкала паветра, i полымя згасала.

Вiтаyт, каб пазбавiцца самоты й нейкiм чынам пачаць жыць новым жыцьцём, ажанiyся з Валяй, зь якой быy у блiзкiх стасунках ужо амаль тры месяцы, што для творцы часта значыцца подзьвiгам. Ажанiyся ён, напэyна, з тае прычыны, што Інэса была яму недасяжнаю, не разумела ягонай гарачынi i глядзела y бок Яна, якi yяyляy сабою стыхiю вады, i гэта выглядала цалкам гарманiчна, бо лёгкi вецер па вадзе пускае неверагодна прыгожыя маленькiя грабеньчыкi…


Паветра

Чакаць каханьня цягам усяго жыцьця Інэса не зьбiралася. Прайшло больш за тры гады, Ян не рабiy анiякiх крокаy на зблiжэньне больш як сяброyскае, Інэса паступова аддалiлася ад сваiх мараy.

Інэса пачала шукаць сама.

Так атрымалася, што y яе зламалiся хатнiя старыя гадзiньнiкi, якiя былi зробленыя на мэханiчным заводзе: увесь гадзiньнiкавы апарат быy уманцiраваны y пяцiсотграмовы гранiт, якi звонку меy мэталiчны каркас – складаны апарат, невядомая канструкцыя. Гадзiньнiкi дасталiся ёй яшчэ ад прабабулi i анi разу не ламалiся… Да гэтага часу.

Інэса завярнула гадзiньнiкi y хустку, яны былi нязграбныя й адцягвалi дно торбы, i выправiлася y суседнi дом, на рагу якога вiсела маленькая аблупленая шыльда “Рамонт гадзiньнiкаy”.

Аказалася так, што гадзiньнiкi рамантаваy мужчына сярэднiх гадоy, прыгожы, чарнавалосы, з вострымi скiвiцамi, шырокаю yсьмешкаю й сумнымi вачыма. Ён займаyся прыватным бiзнэсам адразу y сябе на кватэры: у калiдоры, перад уваходнымi дзьвярыма, была чакальня для клiентаy, першы пакой пасьля чакальнi – майстэрня, другi – месца адпачынку. Майстра гадзiньнiкаy звалi Валодзя, ён не хадзiy i перасоyваyся па прасторы пры дапамозе вазку.

Валодзя яшчэ y падлеткавым узросьце, калi даваy нырца на дамбе Менскага мора, зламаy пазваночнiк.

Валодзя, як пра гэта сьведчыць адна са сьценак у пакоiмайстэрнi, чэмпiён Беларусi, краiнаy СНД i Эyропы па гонках у вазках, а таксама бронзавы чэмпiён Параалiмпiйскiх гульняy.

Адзiнае, што замiнае Валодзю, – алькаголь. Ён п’е, як адданы каханак кахаецца, – шалёна й усёй душою.

Інэса, якая адразу yпадабала гэтыя рамантычна сумныя вочы й неверагодна накачаныя рукi, пасьля таго, як атрымала свае адрамантаваныя вiнтажныя гадзiньнiкi, выявiла, што y ейнай здымнай кватэры пачалi ламацца yсе гадзiньнiкi запар: наручныя, будзiльнiкi, гаспадарскiя зь зязюляй.

Інэса закахалася мэнтальна, плятанiчна. Яна анiводнага разу, як прыходзiла да майстра гадзiньнiкаy, – а завiтваць яна пачала нават без гадзiньнiкаy, – не запыталася пра яго мужчынскую здольнасьць, да якога yзроyню ён спаралюшаны, цi ёсьць у яго сям’я, дзецi, жонка, каханка.

Валодзя адразу сьцямiy, што да чаго, i нават зрабiy вялiкi перапынак зь пiтвом, бо прыгожая дзяyчына магла лёгка замянiць любыя стымулятары й наркотыкi. Ён пачаy стараньней галiцца, выязжджаць на сьвежае паветра, катацца зь Інэсай вакол дома й па мясцовым парку. Ён iзноy адчуy сябе маладым, тым самым шалёным юнаком у iнвалiдным вазку, якi ганяе па сьвеце й заваёyвае мэдалi на спаборнiцтвах, але сум у вачах… ён не вылiваyся са сьлязьмi i нават не зьнiкаy з усьмешкамi, ён не высыхаy пад промнямi сонца i не вымываyся дажджамi, сум нiкуды не сыходзiy, нават калi Інэса зазiрала y вочы, нават калi аднойчы яны пацалавалiся.

Неяк Інэса здолела yгаварыць Валодзю на тое, каб звазiць яго на сьвята Дня Перамогi да Стэлы паглядзець на салют.

Гэты дзень магчыма назваць кульмiнацыяй iх адносiн, калi закаханы майстар, з шырокай усьмешкаю, задраyшы голаy уверх, лiчыy залпы, а ягоны твар асьвятляyся чырвонымi, зялёнымi, блакiтнымi, белымi й ружовымi колерамi.

Інэса не магла адвесьцi позiрку. Яна была yзбуджаная, навакольле падавалася ня толькi сьвяточным, але iх прыватным сьвятам, сьвятлом, прыватным салютам, яна адчувала жарсьць да гэтага грубага мужчыны, яна, доyга не разважаючы, села яму на каленi y крэсла-каталку й пачала з жарам яго цалаваць, гладзячы па галаве, ускудлачваючы яму валасы, кусаючы за вусны. Валодзя кранаyся ейных смочак пад станiкам, залазiy у вiльготныя майткi пад плясыраванай сукенкаю…

Вакол не было людзей, яны назiралi салют падалей ад агульнага натоyпу. Абодва былi распаленыя жарсьцю, абодва кахалi… Інэса, нябачна намацаyшы чэлес, была yзрадаваная, выявiyшы яго напружаным, i няёмкае пытаньне, якое яна yсё нiяк не магла запытаць, само па сабе зьнiкла… яна, седзячы зьверху на Валодзi, пасунуyшы y бок свае майткi й непрыкметна пад сукенкаю дастаyшы чэлес з прарэхi, накiравала yнутр.

Вакол раздавалiся выбухi, ноч асьвятлялася маланкамi, людзi вакол крычалi “Салют! Ура!”

Людзi вакол уголас лiчылi выбухi: “Раз, два, тры, чатыры…!” Але насамрэч, людзi вакол крычалi “Ўра” не Перамозе й не Салюту… Людзi крычалi “Ўра” каханьню Інэсы й Валодзi й лiчылi рухi палюбоyнiкаy, якiя, бессаромна разьлiчваючы на цёмную ноч й нябесныя водблескi, кахалiся самааддана i шалёна.


Паветра

Аднойчы, калi y Інэсы захварэy старэйшы сын, яна на два тыднi захрасла на бальнiчным. У сына была вятранка. Дома быy лязарэт, малодшы, Глебушка, таксама ад брата падхапiy хваробу, але тэмпература была крыху нiжэйшая.

Валодзя назвоньваy Інэсе, ён, што той шалёны сабака, якi сядзеy на ланцугу, iрваyся да яе, але адначасова ня быy здольным парушыць адлегласьць, бо баяyся дзяцей, ён баяyся таго, як яны будуць глядзець на яго, у вазку, у гэтым паскудным вазку, ён баяyся хваробы, дакладней, Інэса баялася, што ён захварэе, бо невядома, цi хварэy ён на вятранку y дзяцiнстве. Валодзя, у сваю чаргу, разумеy, як добра ён ведае гэты дзiцячы позiрк, гэтыя дзiyныя круглыя вочы – гэтая нiбыта спалоханасьць, грэблiвасьць, а потым вочкi yбок, i не глядзець на яго, не запамiнаць гэтае yвасабленьне iнвалiднасьцi.

Інэса казала яму, каб ён ня ехаy, дарослы арганiзм гэтага не перанясе. Гэта было адзiным, што магла казаць Валодзю Інэса, бо yсе яе думкi былi зь дзецьмi, якiя, здавалася, ляжалi маленечкiмi хворымi анёльчыкамi i нават не варушылiся…

Інэса суткамi не адпачывала.

Валодзя запiy, узяy сабе колькi выходных з тэхнiчных прычынаy i запiy так, як чалавек, якi yсе справы, за якiя бярэцца, даводзiць да канца.


Паветра

Валодзя адарваy Інэсу ад сяброy на добрыя паyгады, яна зь iмi толькi сазвоньвалася й некалькi разоy бачылася на агульных выходных лiтаратурных сустрэчах, калi yсе зьбiралiся разам са сваiмi каханьнямi альбо выпадковымi сябрамi й выпiвалi, гутарылi на розныя лiтаратурныя й мастацкiя рэчы, а таксама не забывалiся на калялiтаратурныя… Інэса аднойчы yгаварыла Валодзю паехаць зь ёю на такую вечарыну, дзе Валодзя, хто яго ведае праз што, цi то праз рэyнасьць, цi то праз нейкiя комплекы й фобii, нажлукцiyся i пачаy скандалiць, сварыцца з усiмi, потым плакаць, потым распавядаць, якi ён быy выдатны спартсмэн, i скончылася yсё няyцямнымi скаргамi на лёс, на жыцьцё й на тое, што ён сапраyдны мужчына, але нiхто яго ня хоча i ня любiць. Інэса памятае, як на тым вечары адзiным спакойным, нiбыта пiтон, быy Гэня, якога яна нiколi цалкам не магла спасьцiгнуць i ня надта добра разумела, нават калi ён выказваy нейкiя думкi.

Гэня – сама глеба, нерухомы, шалёны, варя’цкi, статычны, непрадказальны… Нiколi не было вядома, што зараз вырасьце зь ягонай галавы: цi то лебяда, цi то ружа, цi то бяроза, падобная да лёгкага шапаценьня страйнюткай, бела-чорнай думкi пра жыцьцё альбо пра тую цi iншую прачытаную кнiгу. Ён заyсёды выглядаy сьвяжэйшым i маладзейшым за астатнiх, але тое, што адбывалася пад гэтай вонкавай абалонкай, было невядома нават яму. Гэня называy сябе Дарыянам Грэем, з тым намёкам, што падгнiваy знутры, але звонку гной быy нябачны, ён нiдзе не прасочваyся, хiба толькi зрэдзьчас зь ягоных вуснаy выпаyзалi сьмярдзючыя i варожыя словы, якiя ня мелi адрасату. Час ад часу ад яго струменiлася нейкая невядомая хворая энэргiя, якая яскрава сьведчыла пра тое, што жыцьцё яго амаль перажавала, i вось яшчэ колькi кавалачкаy ад Гэнi – i yсё, баста, ён будзе зьедзены. Гэня з кожным днём усё глыбей закопваyся y самiм сабе, адрываyся ад рэальнасьцi, наблiжаyся да сваiх, уласных зацiкаyленасьцяy, фобiй i заняткаy, усё болей замыкаyся y сабе, i ад яго yжо патыхала сырою, волкаю глебаю, сапраyдным мокрым пяском.

Гэня пераходзiy межы iснаваньня, ён, як Гаyтама, праходзiy этапы спасьцiжэньня, але ягонае спасьцiжэньне прыносiла яму толькi вусьцiшны неспакой, толькi жудасны страх шматлюдскасьцi y сьвеце. Гэня заваблiваy у свае сеткi i, калi хацеy, сам мог перажоyваць чужыя косткi, хрумкаючы, праходзячыся ад асалоды языком па нёбе, але Гэня быy iнтравертам…


Паветра

Гэта быy звычайны дзень, клясычна звычайны, такi ж звычайны, як i yчорашнi. Нiчога не прадказвала нiчога. Усё было. Усё было тут i цяпер. І была ранiца, i быy пакой у лякарнi. І быy халодны, сьветлы, бледны мужчына y белым халаце, якi сядзеy за сталом, таксама белым i халодным.

Стол перад Інэсаю быy карычневы, але ад яго таксама iшоy зiмовы холад… Сьцюдзёнасьць, унутраны страх, мiтычны жах, дрыготка, спапялюшаныя рукi… Тая самая вусьцiш, якая ёсьць перашапачатковай, старажытнай, глыбiннай.

– Э-э-э. Аналiзы гатовыя, але я нават ня ведаю, як на гэта рэагаваць. Тое, што y вас балела пад пахаю й намацвалася невялiчкiм каменьчыкам у правай грудзi, – гэта, як паказвае рэнтген, мамаграфiя й пункцыя, ёсьць цыбулiнкi глядыёлуюсаy.

– Прабачце, доктар Вiян! Што гэта? Кветкi?!

– Дакладна ня рак, але кветкi. Мы пакуль ня ведаем, як гэта лячыць, але прапiшам вам хiмiятэрапiяю альбо гармоны, паглядзiм… Можа быць, калi пагодзiцеся, пачнем экспэрымэнтальнае лячэньне радыяактыyнымi пiгулкамi, прашыyкамi… – Чакайце, калi гэта кветкi, можа быць, дастаткова iх выдзерцi, альбо там, ня ведаю, як з градкi – выкарчаваць?

– Разумееце, тут справа такая… Дзьве вялiкiя цыбулiнкi yжо пусьцiлi дзiцячыя парасткi па суседнiх ворганах, таму нiякая апэрацыя й праполка тут не дапаможа… Інэса вярнулася дамоy, пайшла на гаyбец, зачынiлася й горка заплакала. Глебушка й Мiхаська, прытулiyшыся насамi да шкла, убачыyшы, як мама плача, таксама заплакалi, пакрываючы вакно з боку пакоя доyгiмi струменьчыкамi салёнай вадкасьцi, пакiдаючы адбiткi сваiх пальчыкаy, пакiдаючы празрыстыя сопелькi, якiя, павольна сьцякаючы, аб’ядноyваючыся, стваралi сапраyдныя мiнi-рачулкi.

У целе Інэсы знутры пачалi расьцi кветкi, i нiхто – нi дактары, нi сябры, нi знаёмыя ня ведалi, што рабiць: плакаць, сьмяяцца, пiць, сьвяткаваць альбо верыць у цуд.


Паветра

Праз колькi месяцаy Інэса моцна схуднела й стала такой лёгкай, што часам мусiла трымацца за каго-небудзь, каб яе ня зьнёс вецер. Яна пачала атачаць вакол сябе кветкавы водар, i побач зь ёю назаyсёды пасялiлiся матылi, пчолы й маленькiя, хуткiя, амаль незаyважныя птушачкi.

Яе лёгкiя, сэрца, грудзi парасьлi знутры ня толькi глядыёлусамi, але й колкiмi маленечкiмi ружамi, хрызантэмамi й памаранчавымi календуламi. І кожным разам, як яна штосьцi прамаyляла, зь яе рота вылятаy пылок.

Інэса жыла, i была, як вецер, i была, як поле кветак, i вакол сябе насiла сонца, водар i адвечную вясну. Інэса жыла, i была сапраyдным кветкавым садам. Сыноy гэта забаyляла, яны любiлi новую маму, якая з кожным днём нагадвала салодкi кветнiк, нагадвала казку, магiю, нагадвала пра тое, што сьвет можа дзiвiць i прыносiць асалоду y любым выпадку, у любым стане, у любой дамоyленасьцi з жыцьцём, Богам, д’яблам, Быцьцём.


Паветра

З усiх сваiх пражытых гадоy Інэса асобна вылучала першыя, калi яна прыехала y Менск другiм разам, пазнаёмiyшыся зь Янам, Вiтаyтам i Гэнем. І асобна y яе гэтыя ня надта далёкiя, але yжо аддаленыя гады, памятаюцца празь Яна, якi на той час быy ёй як старэйшы брат, але Інэса марыла пра большае. Ян быy вельмi yважлiвы да яе, ён выконваy усе яе просьбы, загады, падтрымлiваy яе пачынаньнi з фатаграфаваньнем. Ян, як потым Інэса высьветлiла, заyсёды быy да яе звышуважлiвы, калi заставаyся адзiн, калi y яго не было анiякiх каханьняy i дзяyчын. Толькi y тыя часы самоты, ягонай уласнай свабоды, ён часта бачыyся зь ёю, часта наведваyю Гэню, сазвоньваyся зь Вiтаyтам. Менавiта гэтая рыса ягонага характару спачатку заблытала, а потым пачала моцна раздражняць ня толькi Інэсу, але й усiх астатнiх, бо гэта расцэньвалася як зьнявага, як легкадумнасьць, як тое, што сярод мужчын лiчыцца “жанчыназалежнасьцю”, быццам бы Ян станавiyся рабом i, акрамя свайго новага каханьня, захапленьня, больш нiчога й нiкога ня бачыy, забываючыся на сваiх сяброy.

Ян быy як вада, ён перацякаy i струменiyся праз жыцьцё, праз прадметы жыцьця, празь сяброy i праз здымныя кватэры, i для яго yласнай дамбаю апыналiся жаночыя целы, жаночыя похвы, заляцаньнi й каханьнi. Гэта было y яго стыхiйна, як быццам шторм на моры, якi руйнуе навокал караблi i можа апантана сьцiхнуць, так i Ян, спачатку штурмаваy аб’ект каханьня, а потым раптоyна прачынаyся i бачыy, што вакол яго штыль i яму да yсяго абыякава, тады ён успамiнаy сяброy.

Ян… Трэба аддаць яму належнае – менавiта Ян прыдумаy зьбiрацца па выходных на вечары лiтаратуры й мастацтва. Паглынаy кнiгi стосамi, тапiy раманы y сваiх рэках, у сваiх струменях жыцьця… Ён зь дзяцiнства на гэта хварэy i зь дзяцiнства апантана захапляyся пiсьмом, ён пiсаy апавяданьнi, казкi, i пiсаy iх так жа захоплена, як i кахаy, але y лiтаратуры гэта часта не iшло на карысьць, яго вiльготныя тэксты мусiлi пасьпець абсохнуць, але ён не даваy iм сохнуць, бо празь яго цела праходзiy буйны струмень думак, вобразаy, сюжэтаy.

Інэса хацела жыць зь Янам, хацела кахаць яго yсiм сэрцам, але, калi паветра дзьме на ваду, вада толькi цячэ хутчэй.


Паветра

Інэсу пачало нястрымна цягнуць у лес, на прыроду, да возера, да рэк, да сасновых бароy, яна yпершыню за колькi год успомнiла, што даyно не была y сваёй вёсцы, ня бачыла сваю мацi, ёй было цiкава, як там Юрка, якi, напэyна, yсё-ткi сьпiyся канчаткова… Інэса паехала зь дзецьмi. Узяла y Яна машыну й выправiлася. Але пасьпела даехаць да леса свайго дзяцiнства, калi дзецi пачалi прасiцца y туалет. Інэса спынiлася й вырашыла зрабiць перапынак з гарбатаю y тэрмасе й бутэрбродамi.

Інэса стаяла, паглыбленая y свае думкi, вецер лашчыy яе залатыя валасы, яна адчувала yнутраную гармонiю, кветкi яе мякка казыталi.

Раптам дзецi знайшлi гняздо, дакладней, кавалак ад яго, напэyна, перапёлкi цi яшчэ якой птушкi. Малодшы, Глебушка, клiча: “Мама, мама! Мы гняздо знайшлi, i тут нават шалупiнка ад яйка!”. Старэйшы, Мiхаська, тыцкае y гняздо yказальным пальчыкам. На дваiх ейным дзецям адзiнаццаць год – шэсьць аднаму, пяць другому. Інэса глядзiць на рэшткi гнязда.

– Гэта старое раскiданае гняздо, кiньце яго! – кажа Інэса й прысядае долу да кошыка. Спачатку яна дастае тэрмас, потым сваю любiмую кнiгу, пацёртую й зашмальцаваную, з такiмi тлустымi старонкамi, што iх можна лёгка нашынкаваць i зварыць бульлён – Інэса y дарогу yзяла “Вясну y Фiяльце, i iншыя аповесьцi й апавяданьнi”.

Адпачынак, сьвежае паветра, вецер, прадчуваньне роднай хаты…


Паветра

Дома яе чакала мацi, сястра й брат, якiя yжо сталi дарослымi й мелi сваё, прыватнае жыцьцё. Брат быy падлеткам i вожыyся ад усяго: ад абдымкаy, гутарак, дотыкаy, ён амаль адразу зьбег з хлопцамi гуляць у футбол. Сястра ж, якая толькi-толькi пераступiла мяжу юнацтва, пiльна разглядал Інэсу, цiкавiлася яе сукенкаю, яе рэчамi, пыталася пра гарадзкое жыцьцё… Вечар яны правялi добра, адчуваючы яднаньне, нават мацi не асаблiва жалiлася на жыцьцё.

І здавалася б, што нiчога дрэннага здарыцца ня можа… бо yсе yжо пасьпелi заyважыць, як моцна Інэса схуднела, пасварыцца на яе за гэта, павойкаць з нагоды й суцiшыцца, як Інэсу рана ранкам, сярод цiшы й спакою, пабудзiy тэлефонны званок, званiла Валя, жонка Вiтаyта… Яна ня плакала, але гаварыла не сваiм голасам.

Інэса толькi слухала Валю i праз усхлiпы цьмяна разумела, што менавiта адбылося.

Як толькi яны скончылi размову, Інэса yключыла сьвятло y пакоi й адразу набрала дрыжачымi рукамi Яна.

– Божа, якi жах! З кiм з нас Вiтаyт размаyляy апошнi раз, не з табою?

– Не, Інэса, не са мною.

– Я y сваёй вёсцы… Пакiну дзяцей тут i адразу паеду y Менск… Наведаю Гэню, i тады да Валi, каб дапамагчы з арганiзацыяй пахаваньня… Мо Гэня нарэсьце пакiне кватэру, яны yсё-ткi зь Вiтаyтам блiзкiя сябры, вучылiся разам… – Наконт Гэнi ня yпэyнены, ён не выходзiy з дому, ты ж ведаеш, недзе yжо два гады… Ладна, я сёньня не пайду на працу, застануся дома, трэба падумаць… Заyтра пабачымся, займiся там з Валяю справамi, а я yжо падтрымаю… Здаецца, мяне проста пакiнулi yсе сiлы сёньня штосьцi рабiць… Паспрабуй Гэню выцягнуць з кватэры. Пакуль.

– Пакуль.




Кнiжныя палiцы


Вiтаyт жыy у раёне, якi быy адным з самых старых у горадзе i адным з самых шалёных на бойкi сярод мясцовых.

Усе дамы вакол былi пяцiпавярховымi i ня мелi лiфтаy, як ня мелi й пад’язных дарожак для iнвалiдаy i парковачных месцаy для машын. А yладальнiкi кватэраy славiлiся адсутнасьцю адукацыi. Гэты раён ад самага пачатку, ад першай пакладзенай цаглiны быy ахвяраваны тым грамадзянам, якiм была “прапiсаная” хiмiя y савецкiя часы. Цяпер ужо iх дзецi праходзiлi хiмiю й прапiвалi свае арганiзмы. Аднак кватэры тут каштавалi танна, што й тлумачыла Вiтаyтаy выбар.

Пазаyчора y суседнiм доме п’яны госьць нанёс свайму сябру трыццаць нажавых раненьняy, дапiy гарэлку й заснуy, а прачнуyся, калi перад iм стаяла мiлiцыя й заплаканая сьвежасьпечаная yдава, якая вярнулася з начной зьмены.

Разгублены сабутэльнiк так i ня здолеy аднавiць у памяцi храналёгiю падзеяy мiнулага вечара.

Сёньня сьнег ля пад’ездаy быy прыбраны y высокiя гурбы, i дзецi з казыркоy ныралi y ягосьнег, iм было весела – да дарослых турботаy яшчэ далёка. Вiтаyт зьняy кватэру амаль тыдзень таму, на вулiцы iмя нейкага камунякi, невядомага нiкому з новага пакаленьня. Якраз пайшлi yгору справы з мастацкiмi замовамi, i ён зьбiраy сяброy, каб адсьвяткаваць навасельле й успомнiць добрую кнiжную традыцыю.

Першаю прыйшла Інэса, яна пакiнула дзяцей на нянечку, якая зьнешне выглядала так, быццам бы ёй самой патрэбны быy дагляд, але дзецi яе слухалiся й любiлi.

Другiм на парозе зьявiyся Гэня, увесь спатнелы, вочы чырвоныя, ён першаю справаю скiнуy зь сябе кажух i пачаy здымаць праз галаву швэдар, пад якiм быy яшчэ адзiн… Змакрэлы, спужаны, ён толькi скасабочана пасьмiхаyся, трымаючы y руках пакет з суседняй крамы, у якiм месьцiлiся бутэлька каньяку, дзьве бутэлькi вiна й тры невялiчкiя шклянкi “Глiкадзiну” з аптэчнага кiёску. Гэня заставаyся самiм сабою пры любых абстваiнах: зiмою, стужаю, летам, сьпякотаю, у гасьцях, дома, за працаю…

За Гэнем амаль адразу пазванiy у дзьверы Ян, якi прывёy з сабою паyнаватую дзяyчыну зь iмем Нэля, якая гучна жавала жуйку, крыху прыадкрываючы намазаныя барвоваю памадаю вусны. Ян адразу перадаy заплечнiк Вiтаyту, каб той дастаy зь яго тры плястыкавыя пляшкi разьлiyнога пiва й адну бутэльку yiскi i паклаy усё y лядоyню – якаснае пiва варта пiць халодным, але зь цёплымi рукамi, так быццам бы любяць казаць у цяперашнiм сьвеце.

Здавалася, Вiтаyт больш нiкога не чакаy, але празь дзесяць хвiлiн, калi yсе сябры, разьмясьцiyшыся на кухнi, разьлiвалi пiва й палiлi, у дзьверы пагрукалi, Вiтаyт адчынiy i yбачыy Веранiку, дзяyчыну, зь якой ён разышоyся колькi год таму.

– Ну прывiт, мой смачны мужчына! Хаваесься ад мяне? – Веранiка, прымружыyшы вочы, абхапiла Вiтаyта за шыю i падаравала яму доyгi пацалунак.

Вiтаyт зь сiлаю адарваy ад сябе дзяyчо.

– Слухай, як ты даведалася маю адрэсу?!

– Не скажу, даражэнькi, а то пасвару цябе зь сябрам! – Веранiка yсьмiхнулася й зьняла палiто, з-пад якога на сьвет выглянула вязаная кофта з глыбокiм выразам, што адкрываy неверагодны вiд на пульхныя грудзi, паднятыя станiкам.

– Ладна, ты гэта, заходзь, вядома, але сёньня y нас вечар занядбана-вар’яцкага дзяцiнства!

– Ой, ну ведаю я, я прачытала Граса, так што ня парся, я маю колькi пытаньняy i адказаy! – Веранiка накiравалася y пакой, па дарозе раскiдаyшы y розныя бакi свой абутак, i не пасьпела яна як сьлед агледзецца, як раптам яе позiрк спынiyся на сьценцы, i – Веранiка закрычала праз калiдор у кухню, куды выправiyся Вiтаyт: – Знатныя y цябе палiцы, Вiтаyт! Сам цi ня сам?!

– Сам-сам! Учора толькi скончыy! Гэта мой гонар, я палiчыy, што нашмат эканомней будзе самому сканструяваць i павесiць кнiжныя палiцы. Тут даyжыня – 250 сантымэтраy i вышыня 200, i вiсiць цяпер недзе пад 500 кiляграмаy кнiг, усе з маёй уласнай калекцыi… – Вiтаyт пачаy з крыку, але скончыy звычайным гоманам, калi дайшоy з кухнi да Веранiкi, трымаючы y руках шклянку нефiльтраванага пiва.

– Блiн, вусьцiшна неяк на гэта глядзець, але сапраyды yражвае. Такiя палiцы павесiць!

– Так, уражвае! – дадае Інэса, выходзячы з кухнi й ладкуючы агульны стол у пакоi, каб нарэсьце пачаць тое, дзеля чаго яны й сабралiся.

З кухнi вярнулiся й астатнiя: Гэня i Ян са сваёй спадарожнiцай Нэляй. Сёньняшнi вечар быy не такi й просты, кожны па дамове мусiy прачытаць адну з кнiг: Іен Бэнкс “Асiная Фабрыка”, Агота Крыстоф “Тоyсты сшытак”, Гюнтар Грас “Бляшаны барабан”, Энтанi Бёрджэс “Завадны апеяльсiн” i yсе сябры рыхтавалiся гутарыць на тэму сапсаванага дзяцiнства, вар’яцтва, вычварэньняy.

Яшчэ колькi хвiлiн перасоyваньняy i yладкоyваньняy сваiхцелаyваколсталайпiтва, – iможнапачынацьлiтаратурны вечар, якi далей будзе зафiксаваны па-канцылярску суха й амаль безэмацыйна, бо запiсвалася yсё ад самага пачатку, як i запамiналася – неайхайна, навобмацак, праз прызму алькаголю й невядома чаго яшчэ, што пакiдала пасьля сябе толькi даyжэзныя, нiкому непатрэбныя маналёгi, перапыненыя й разьбiтыя кароткiмi паyзамi, каб мець магчымасьць глынуць сьвежага паветра, хай сабе i разам з тытунёвым дымам:

Ян. Трэба сказаць, што я якраз люблю такiой дыямэтральны дуалiзм. Калi адныя аблiваюцца сьлязьмi шчасьця й замiлаваньня, а y цябе кнiга выклiквае зьдзiyленьне й раздражненьне, i ты знаходзiш сабе iншых, тых, хто кажа, што гэтая кнiга проста сьмецьце. Здаецца, “Асiная Фабрыка” мае yсе падставы для iснаваньня… Месцамi жудасная, месцамi непрыемная, i, нягледзячы на агульную маруднасьць апавяданьня, адарвацца ад рамана складана, хочацца ведаць, што ж далей. У мяне раней было як, Шатляндыя – гэта краiна пустэльных выспаy з чэзлаю расьлiннасьцю, якую раз-пораз ядуць дурныя авечкi, але тут усё iнакш, вядома, тут ёсьць усё гэта – расьлiннасьць, авечкi… але тут яшчэ ёсьць мiнi-выспа й дом, дзе склеп забiты мяхамi з порахам i жыве дзiyная сямейка: бацька, якi захоyвае Вялiкую таямнiцу y сваiм габiнэце й спрабуе падарваць грамадзскасьць сваiмi сакрамэнтальнымi адкрыцьцямi, напрыклад, манаграфiяй пра тое, што Зямля ня круглая, а yяyляе сабою стужку Мёбiюса, або як па пердзежу даведацца, што чалавек еy i якi y яго настрой, характар; Фрэнк, якi ня можа вырасьцi зь дзяцiнства, будуе запруды, плацiны, ладзiць вайнушкi з плястмасавымi салдацiкамi, але ня толькi зь iмi, часьцяком у расход iдзе й жывы матэрыял, яшчэ y Фрэнка ёсьць Асiная Фабрыка, Ахвярныя Слупы, Бункер i шмат iншых зразумелых i цiкавых толькi яму мястэчак, i Фрэнк захоyвае тры самыя жудасныя таямнiцы свайго шаснаццацiгадовага жыцьця: яго старэйшы брат Эрык зьехаy з глузду падчас працы y бальнiцы па даглядзе за слабавумнымi дзецьмi й цяпер падпальвае сабак i есьць дажджавых чарвякоy, мацi… яна кiнула iх, потым праз тры гады прыехала на дзявятым месяцы цяжарнасьцi на байку, па-хуткаму нарадзiла й праз два днi пасьля родаy зьехала y невядомым кiрунку, сам Фрэнк ужо тройчы пасьпеy забiць, прычым ягоны падыход да забойстваy уражвае. І, напэyна, самае галоyнае y кнiзе, што пралiвае цьмянае сьвятло на yсё гэта дзiкунства й шалёнае дзяцiнства – яму сабака, яшчэ калi ён быy малым, адгрыз пiсюн зь яйцамi, так, што ён ня толькi ня здольны мець нейкiя полавыя зносiны, але й ссыць, як баба… Па-мойму – выдатна! Аyтар рэжа па жывому без наркоза, ломiць сваю праyду, гвалцiць мозг.

Гэня. Дзякуй, Ян, за кароткi зьмест, але я вось што скажу. Кнiга мяне не спалохала i не зьдзiвiла. Усё, што тут апiсана, – гэта, вядома, брыдка, агiдна, але ня вусьцiшна, таму што хваравiта, таму што па-дурному, таму што самi героi не разумеюць, хто яны такiя ёсьць на самой справе.

Тут няма гэтага погляду назад, у мiнулае, няма раскаяньня! Калi б было раскаяньне, тады было б вусьцiшна ад усьведамленьня таго, што нарабiy. Але аповед вядзецца пра ненармальныя рэчы цалкам нармальнай мовай, быццам бы так i трэба. А галоyны герой не yсьведамляе сваю… ненармальнасьць… Ён лiчыць сябе y параyнаньнi са сваiм братам, Эрыкам, цалкам нармальным. І ён жахаецца таго, што Эрык падпальвае сабак, але ён сам ня так даyно сапраyды гэтак жа падпальваy зайцаy ды наогул забiy трох дзяцей. Але гэта для яго цалкам нармальна, гэта як мае быць, i ён зусiм не дакарае сябе, i нават у фiнале, калi адчыняецца таямнiца Фрэнка, ён знаходзiць “рацыянальнае тлумачэньне” сваiм забойствам i нiчога не адчувае да тых трох дзяцей, якiх ён забiy, хоць па ягоным жа “рацыянальным тлумачэньнi” yсё гэта было дарэмна. Ён проста перакладае вiну за yсё на свайго бацьку. Але сябе вiнаватым не адчувае. Гэта вельмi проста – перакласьцi yсё на бацькоy, абвiнавацiць iх…

Нэля. Ой ну мля, што-та y вас тут неяк iнтэлектуальненька… А вы будзеце yвесь вечар так? Га? А то мне yжо спаць хочацца.

Веранiка. Ты лепш пi, даражэнькая, i маyчы, усiм вядома навошта Ян цябе прывёy… Ладна, да кнiгi… Вiнавацiць бацькоy – гэта клясыка, гэта самае лёгкае… Я лiчу гэтую кнiгу бяздушным стварэньем. Я не магу чытаць кнiгi, дзе апiсваецца зло дзеля самога зла, бруд дзеля бруду, дзе няма катарсiсу, дзе няма адчаю аyтара, дзе няма нейкага тлумачэньня, фiлязофii! У мяне паyстае пытаньне: “Навошта?” У нашым сьвеце i так шмат розных паганых i жудасных рэчаy. Навошта запаyняць гэты сьвет яшчэ большым дзярмом? Адна справа пiсаць пра зло, каб паказаць, якiм яно можа быць, i каб людзi yбачылi, да чаго той цi iншы дрэнны yчынак можа прывесьцi, каб даць зразумець, што так нельга, ня варта, ня трэба! Але цалкам iншая справа – пiсаць пра жахi проста таму, што гэта вусьцiшна цi, лепей сказаць, эпатажна. Бэнкс на гэта й разьлiчваy? Малайца! Правiльна разьлiчыy – ён прыyнёс з сабою супярэчлiвае yражаньне. Можна яму папляскаць! Гэтая кнiга пабудаваная на чалавечай тупасьцi, якая нiяк не yсьведамляецца, якая проста замоyчваецца, на гэтым чортавым экспэрымэнтатары з хваравiтым розумам. Я да канца не чытала, проста прагартала, дрэнь!

Вiтаyт. Ой, Веранiка, што ты лезеш са сваiмi “не спадабалася”… Тут проста гульня з таямнiцаю, якая на працягу yсяго раману трымае чытача. Мала цяпер такiх пiсьменьнiкаy, здольных трымаць сюжэт на адной падзеi, на адной галоyнай рэчы. А потым усё адразу раскрываецца, i yсе шматлiкiя дзiвацтвы й намёкi складаюцца y адну карцiнку, становяцца зразумелымi й манiякальнасьць апавядальнiка, i шматлiкае iншае. Мне падабаецца, што тут ёсьць тлумачэньне. Бацька Энгус не рэгiструе yласнае дзiця, не пускае яго y свой габiнэт нi y якiм разе, кульгае ад таго, што ягоная жонака зь вельмi свабодалюбным характарам адразу пасьля родаy пакацiла на матацыкле ды зламала яму нагу. Ён, акрамя таго, пра што казаy Ян, склаy энцыкляпэдыю вымярэньняy уласнага дома, куды крапатлiва занесена yсё: ад даyжынi ножак стала й тэлефоннага дроту да ёмiстасьцi лыжкi, ён прымусiy сына вывучыць усё гэта на памяць, рэгулярна правярае. Гэта ж неверагодна сакавiта, гэта цудоyны раман… Мяне yласна y некаторых момантах ён узбудзiy! Усе мусяць даyно зразумець, мужчына без жанчыны ператвараецца y лайно, у падабенства, у маньяка, у шалёнага маньяка! Усе мужчыны такiм чынам губляюць чалавечае аблiчча, а калi вам яшчэ адрэзаць хуй! Тут увогуле адбудзецца дзiкае, шалёнае ператварэньне y невядома каго цi што!

Усе пакрысе пьюць yiскi, разьлiyное нефiльтраванае пiва, набытае y суседняй мiнi-пiyнуншцы на рагу дома… каньяк… хтосьцi yжо перайшоy на мянтолава-мятны Глiкадзiн… кураць цыгарэты, сiгарылы, лёгкую траyку… закусваюць сырам, памiдорамi, белым, чорным хлебам, цытрынаю, памэлаю, алiyкамi, ядуць вэнджанае мяса, рвуць зубамi вэнджаны сыр… запiваюць усё зялёнай халоднай гарбатай, кока-колай, фантай, цытрынавым сокам, ананасавым сокам, яблычным сокам, вадою з распушчаным парэчкавым варэньнем, пьюць каву, дзьмухаюць на гарачае, мружацца ад халоднага, патнеюць ад сьпякотнага…

Інэса. Яшчэ y дзяцiнстве я не магла спакойна назiраць за тым, як хлапчукi з маёй вёскi, зьбiраючыся на футбольным стадыёне, прэпаруюць безабаронных лялячак, жабак, кузурак, жукоy-насарогаy, як яны ловяць мышэй i галубоy i бьюць iх камянямi з рагатак… Ва yсiм гэтым было столькi першабытнага зьверства, глупства, непатрэбнасьцi й неабгрунтаванай жорсткасьцi, што я проста згубiла падлiк аплакваньням няшчасных кузурак i yласную няздольнасьць неяк паyплываць на малалетнiх садыстаy. Я проста назiрала, часам заплюшчвала вочы ад вычварэнстваy, але нiколi iх не спыняла, я таксама была часткаю гэтага… Калi нехта зь iх у больш сталым узросьце пераключыyся на кацянят, шчанюкоy, а потым i на бамжоy – я yжо не зьдзiyлюся… Дзiyная кнiга, так, але для мяне яна нiшто. Дзiyная сямейка, дзiyныя людзi, дзiyныя падзеi, дзiyная Фабрыка. Шчыра кажучы, на пачатку yсё здавалася мне такiм неверагодным трызьненьнем. Усё апiсана цынiчна й холадна, што нехаця пранiкаесься гэткiм жа настроем, у такiм выпадку пiсьменьнiк фантастычна з гэтым справiyся. Зь iншага боку, нiякага напружаньня й нiякага катарсiсу… Напружаньне не нарастае на працягу yсёй кнiгi, а толькi yзрастае хвалямi мэдычная зацiкаyленасьць да таго, як менавiта герой дасьць рады таму цi iншаму чалавеку… Напэyна, я маньячка, але толькi так i зацiкавiла.

Ян. Ладна, уласна кажучы, хопiць з гэтай кнiгай…

Ян кiдае на стол кнiгу, за якую ён дамовiyся адказваць… Кнiга была y мяккiм пераплёце, сэрыi покет-букаy, яна адразу разгарнулася недзе на пачатку рамана й так i засталася ляжаць самотнiцаю сярод кiлiшкаy, кубкаy i талерак…

Інэса. Я заyважыла, што стала шмат кнiг, дзе апавядаецца вайна вачыма дзяцей. Гэтая тэма балюча б’е нават тых, хто не занадта сэнтымэнтальны. Два хатнiя хлопчыкiблiзьнюкi прыяжджаюць да бабулi, якую раней нiколi ня бачылi, каб удалечынi ад вялiкага горада перажыць вайну. Дакладней, iх прывозiць i пакiдае мацi. Нялёгка прыходзiцца дзецям ва yмовах жорсткасьцi i татальнай антыгiгiены. Але пра што тут я?! Вайна, глыбiнка… Хлопчыкi ня проста хлопчыкi, яны вельмi разумныя, таму трэнiруюць цела й душу, каб навучыцца перажываць усе нягоды. Толькi вось да чаго прывядуць гэтыя практыкаваньнi? Кнiга сапраyды ад першых старонак зьдзiyляе сваёй шчырасьцю й праyдзiвасьцю. Мова лёгкая, крыху нiбыта дзiцячая, што дапамагае чытачу канчаткова паверыць у рэальнасьць iснаваньня дзёньнiка блiзьнят. Спачатку yсё даволi бяскрыyдна й нават на дзiва добра. Але паступова yсё заблытваецца y жахлiва дарослым i дрэнным сьвеце, дзе даводзiцца выжываць гэтым дзецям, iх зусiм не шкада, вусьцiшна, што вайна робiць iх такiмi. Мне толькi падалася некалькi залiшняю наяyнасьць столькiх сэксуальных сцэн.

Нават ня ведаю, што лепш: каб гэта была толькi фантазiя аyтара цi каб гэта была рэчаiснасьць. Вось чытаеш сучасную лiтаратуру – i ствараецца yражаньне, што маньякi yсюды i y залiшняй колькасьцi! Так, стыль, манера пiсьма – крыху адстароненая, безэмацыйная, але пранiзьлiвая дашчэнту… Непрывабны побыт i чалавечыя адносiны, якiя цягнуць вас на дно, брыдка й прыгожа, часам усё выклiкае нейкую гiдлiвасьць, а часам эратычнае yзбуджэньне, часам пачуцьцё глыбокай тугi i, адначасова, для мяне гэтая кнiга сталася новым узроyнем разуменьня свайго жыцьця!

Ян. Сапраyды, новае разуменьне… Я люблю менавiта такiя кнiгi, якiя ствараюць новае для цябе асабiста, кнiгi, празь якiя вучысься ня толькi жыцьцю, але й пiсьму! Калi я быy малым, недзе так чатырнаццацiгадовым, я вельмi любiy гэтую кнiгу, нават марыy нарадзiцца з такiм жа братам-блiзьнюком, i каб яго звалi Лукас, а мяне Клаyс, i мы былi б неверагодна блiскучымi садыстамi, мне моцна падабалася гэтая кнiга, але, здаецца, на той час я яе ня надта добра разумеy, альбо наадварот, бачыy празь яе сьвет iнакш… Не iстотна! Мне y кнiжцы заyсёды падабалiся гэтыя пераходы – калi апошняя фраза папярэдняй часткi суадносiцца з першай фразай наступнай. Гэта yсяго адна фраза, але кожны раз яна вельмi выразна дае зразумець, што цяпер будзе iнакш – колькi будзе герояy, хто будзе галоyным, i чаго чакаць у блiжэйшай будучынi, але акрамя таго, што гэтая кнiга неверагодна прыгожая сваiмi рэзкiмi разваротамi сюжэту, мне яна заyсёды падабалася яшчэ й як проста тэкст, чысты, празрысты тэкст. Тое, як гэты небагаты сiнтаксiс дае фантастычны эфэкт… м-м-м… Смаката! Гэта выдатна! Але самае цудоyнае, дык гэта тое, што як толькi ты пачынаеш верыць у тое, што распавёy аyтар, разумець, асуджаць, шкадаваць – раз, i пачынаецца новая частка кнiгi, якая пераварочвае yсё з ног на галаву. І так некалькi разоy, да тых часоy, пакуль ты не пачынаеш блытаць праyду з выдумкай. А пад канец, калi адрозьнiць блiзьнюкоy адзiн ад аднаго практычна немагчыма, аyтар нарэшце спускаецца да чытача й расквiтваецца зь iм, як забойца, як садыст, ён адразу пераразае yсе нiткi апавяданьня, пакiдаючы цябе памiраць…

Гэня. Годная кнiга, здаецца лепшай па выкананьнi за папярэднюю… Рэалiстычная, жорсткая, гiдкая, злосная, але ж неверагодна мяккая, спакойная й родная, танюткая й бязважкая… побач з гэтай кнiгай не стаялi анi Голдынг, анi Сэлiнджэр. Гэтыя дзецi чымсьцi нагадваюць Оскара, чымсьцi знакамiтага Курдупеля Цахеса. Як на мяне, мова скупая, пазбаyленая мэтафар, параyнаньняy, мастацкiх апiсаньняy, але y наш час гэта часта лiчыцца плюсам, прыкметай мадэрновасьцi цi чагосьцi такога кшталту, калi тэкст ёсьць iнфармацыяй, ня болей. Якi час, такая i мова. Кнiга складаецца з трох твораy, кожны твор перакульвае зьмест папярэдняга, як бы перакрэслiвае некаторыя падзеi, зьмяняе iх сэнс i зьмест. Жорсткi стыль, шмат гвалту, сэксу, злосьцi чалавечай, вельмi мала любовi, але менавiта чалавечнасьць у гэтай кнiзе вымалявана найбольш яскрава, у кантэксьце вайны, таталiтарызму, усеагульнай недаверлiвасьцi й зласьлiвасьцi. Дзецi выдумляюць сабе жыцьцi, яны проста выжываюць, у адрозьненьне ад падобных герояy у таго ж Коба Абэ, Макса Фрыша альбо Ўiльяма Голдынга… І яшчэ мне, хм, падабаецца, што тут не да канца зразумела, што да чаго з гэтымi блiзьнятамi… а пэрсанажы якiя y рамане(!): бабуля, Заечая Губа, кюрэ, Лукас, Клаyс, Мацiяс… Калi праглядзець зрэз апошнiх раманаy пра “дзяцей”, можна yбачыць, што героi становяцца больш гострымi, не такiмi гладкiмi, як каменьчыкi, якiя кiнуy – i яны запляскалi жабкамi па паверхнi тэкста, весела, бесклапотна… Мы можам бачыць, што дзецi робяцца складанымi, злымi, шалёнымi, i нашая сучаснасьць да канца яшчэ не спарадзiла таго апошняга, галоyнага лiтаратурнага дзiцёнка, якi, стаyшы правадыром усёй гэтай недарослай зграi жудасных стварэньняy, павядзе iх вайною на нашых будучых дзяцей i зьнiшчыць iх. Як бы мы нi iмкнулiся забараняць гэтыя кнiгi, кляймiць iх “чорнымi сьпiсамi”, для нас, як вядома: “Рукапiсы не гараць!”, спадарства. Амэн.

Ян. Усе, хто чытаy кнiгу, зразумеюць мяне, што напiсаць альбо патлумачыць, выказаць нешта пасьля яе прачытаньня досыць складана. Ты як быццам апынаесься y вакууме. Складана апiсаць свае адчуваньнi. Я зразумеy, што сьмерць у кнiзе набывае зусiм iншы кантэкст, яна пададзеная як выратаваньне, i мне гэта даспадобы… У кнiзе няма месца слабасьцям. Канец кнiгi сьцвярджае iсьцiну пра тое, што калi ты застаесься адзiн, то ты прайграy у гэтым жыцьцi. Амэн. І так, пасьля гэтага раману я доyгi час баяyся пiсаць сваю прозу, бо баяyся сутыкнуцца з тым недарослым пiсьмом, з сорамам.

Вiтаyт. Ня ведаю, мяне прасьцей было б прымусiць паесьцi гаyна, чым дазволiць апынуцца y гэтых жудасных вычварэнскiх падзеях мiж нейкiмi дзецьмi. Я не дачытаy, але стараyся, вельмi, паверце! Гэтая жорсткасьць, ваенны цынiзм, брудныя людзi i такiя ж словы, гутаркi, падзеi, учынкi… Я скочваyся да шызафрэнii… Было адчуваньне, быццам бы з кожнай старонкаю мяне па патылiцы бiлi нейкiм ваенным рэменем… Немагчыма было чытаць гiсторыi, у якiх прысутнiчала Заечая губа! Я прайшоy свайго кшталту лiтаратурную лябатамiю…

Веранiка. Я не чытала гэтую кнiгу, i мне гэта неяк фiялетава!

Вiтаyт. А цябе нiхто не пытаy!

Вечар падыходзiy да свайго дзiвоснага мэдыюму, ежа была yжо не цiкавая, гутаркi лiлiся хутка, спрэчкi ня надта выходзiлi, сёньня Гэня й Ян былi на дзiва лагодныя i спакойныя, i yсе ведалi, што калi так, то нiхто асаблiва спрачацца ня будзе. Усе ведалi, што калi ёсьць пэyная колькасьць вадкасьцi, гэта выратуе сiтуацыю, выратуе вечар, надасьць яму рахманасьцi… але гэта мусiць быць сапраyды пэyная колькасьць, адмераная грамамi, мiлiграмамi, адмераная самiм жыцьцём, страyнiкам, крывацёкам, дбайным падыходам да справы, няyлоyнымi рухамi, вачыма y цёмных вачнiцах, дрыготкiмi вуснамi, белымi павекамi.




