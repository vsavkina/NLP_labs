Янкi, альбо Астатнi наезд на Лiтве
Уладзiслаy Ахроменка

Максiм Клiмковiч


Мудзiлы, хаблы, асаднiкi, жандары, палiцыянты, вайскоyцы Войска Польскага, Чырвонай Армii i Вермахта, агенты Дэфензiвы, Гестапа i НКВД, палiтвязнi, чыкагскiя копы i гангстэры, асобы славянскай, цыганскай, караiмскай, iтальянскай ды жыдоyскай нацыянальнасцяy, бадзяжная цыркавая трупа, музыкi опернага тэатра “Ля Скала”, кiназдымачная група з Галiвуду, жывёлы гарадзенскага заапарка, журавы, вароны, перапёлачкi, парсючкi, куркi ды iншыя прадстаyнiкi традыцыйнай беларускай фауны.

Падзеi адбываюцца y мiжваенны час на тэрыторыi Крэсаy Усходнiх РП (Рэчы Паспалiтай) i y Чыкага (ЗША, Ілiнойс). Факты i падзеi, выкладзеныя y кнiзе, цалкам прыдуманыя аyтарамi, чаго не скажаш пра некаторыя рэалii жыцця Крэсаy Усходнiх. Усе выпадковыя супадзеннi – недарэчнасцi, а недарэчнасцi – ненаyмысныя.





Уладзiслаy Ахроменка, Максiм Клiмковiч

Янкi, альбо Астатнi наезд на Лiтве


Факты i падзеi, выкладзеныя y кнiзе, цалкам прыдуманыя аyтарамi, чаго не скажаш пра некаторыя рэалii жыцця Крэсаy Усходнiх. Усе выпадковыя супадзеннi – недарэчнасцi, а недарэчнасцi – ненаyмысныя.








© Уладзiслаy Ахроменка, 2007

© Максiм Клiмковiч, 2007

© Медысонт, 2007

© Распаyсюджванне. ТАА «Электронная кнiгарня», 2016





Дзейныя асобы


Янка Лабановiч – былы школьны настаyнiк, аматар бiльярднага кiя i чаркi, нефармальны лiдэр усiх янак, беларускi буржуазны нацыяналiст;

Іван (Янка) Брыль – каваль-асiлак, местачковы баксёр, сябра Янкi Лабановiча, беларускi буржуазны нацыяналiст;

Янкель (Янка) Фiнберг – скрыпач, сябра Янкi Лабановiча, беларускi буржуазны нацыяналiст;

Аянька (Янка) Кiльмандовiч – лiцвiнскi татарын, харунжы Гарадзенскага Уланскага палка, сябра Янкi Лабановiча, беларускi буржуазны нацыяналiст;

Ісабэль Карвальес– артыстка бадзяжнай цыркавой трупы, паглынальнiца шваек, сяброyка Янкi Лабановiча, беларуская буржуазная нацыяналiстка;

Хросны – лiдэр беларускай мафiёзнай групоyкi “Тутэйшыя” y Чыкага, беларускi буржуазны нацыяналiст i дасведчаны гангстэр;

Карла Спагецi– легат iтальянскай мафiёзнай групоyкi “Сiцылiйская вячэра” y Крэсах Усходнiх Рэчы Паспалiтай, вельмi аyтарытэтны крымiнальнiк;

Эмiлiя Вастрабрамская– iнтэлiгентка-адраджэнка;

Вiктар Янукевiч – вораг-жандар з аховы канцлагера Бяроза-Картузская, амаральны мудзiла;

Таварыш Пранiк – камандзiр падпольнай чакiсцкай групоyкi тэрарыстаy “Халодная галава”, мудзiла;

Шалёнас Халерас – лiетувас шавiнiстас, лiдэр канкурэнтнай тэрарыстычнай групоyкi “Лабусы”, жмудзiлас;

Таварыш Баян —актыyны сябра чакiсцкай тэрарыстычнай групоyкi “Халодная галава”, мудзiла;

Кiроyца бранiраванага “Пакарда”– ягоны сябра i паплечнiк, такi ж мудзiла;

Геносэ Юзiк —вусаты дзядзька на ровары;

Таварыш Адзiк —другi вусаты дзядзька на ровары;

Дзядзька Сэм —акула Уол-стрыта;

Навум Фабрыкант– бiзнесовец;

Моyша i Гiрша – вучнi Навума Фабрыканта;

Маленькi Сруль (Ісраэль) – пляменнiк i вучань Навума Фабрыканта;

Мiкола Хапернiк – адстаyны генерал Дэфензiвы, астраном-аматар, прыхаваны парнаграфiст;

Соф’я Уласеyна Мурашова– руская графiня, удава генерал-губернатара;

Беларусачка – дзяyчынка y васiльковым вяночку;

Манамах– маскальскi папуга;

Стасiк i Чэсiк– тутэйшыя бабры;




Пралог





1


Дупа яе была вабная. Янка Лабановiч зiрнуy на яе i зразумеy: гэта лёс.

Бездакорныя клубы дрыготка адгукалiся на кожны рух. Тонкая вертыкальная лiнiя нябачным люстэркам падзяляла клубы на сiметрычныя паловы-адбiткi. Ядвабная чорная радзiмка, што амаль схавалася мiж iмi, замiлоyвала позiрк i п’янiла розум.

Але самым цудоyным быy колер клубоy – шляхетна-шакаладны, рыхтык, ранiшняя кава y фiлiжанцы пана пробашча.

Маладзён нiколi раней не сузiраy падобнай прыгажосцi. Колькi хвiлiн ён памiраy у шчасцi, а калi пераканаyся, што перад iм не мроя, вымавiy зачаравана i yрачыста:

– Дупа…

– Як бульба, што y нас у Яблонаyшчыне пражаць, – пачулася згоднае каля самага вуха. І тут да назiральнiка дайшло: на жаль, не толькi ён цешыy вока цудам нетутэйшай прыроды. Яшчэ трое маладзёнаy уважлiва yглядалiся y бездакорныя формы.

Сябры, як заyжды, былi поруч. Але ж гэтым разам – абсалютна недарэчна.

Аянька Кiльмандовiч забыyся на yлюбёную шаблю, што пагойдвалася на залачонай падвязцы i аберуч учапiyся y конскую грыву. Янкель Фiнберг апусцiy скрыпачку i задумлiва пачухаy смыком за вухам. А Ванька Брыль нават не заyважыy, як пераламiyся цвiк у яго дужых пальцах.

– Як той пробашч казаy, Фата-Маргана, – размiлавана прамовiy Янка i змоyк.

Рыпнулi дзверы. У пакой шпарка yвайшла мнiшка-кармелiтка i недарэчнай заслонай паyстала памiж цiкаyнымi маладзёнамi i шакаладнай дупай:

– Панна магла б i сама надзець майткi, ужо дарослая.

Бялюткiя, як калядны снег, майткi слiзганулi па шчыгрынавых сцёгнах маленькай мулаткi. Сукенка схавала гладкiя каленi. Кармелiтка падхапiла эмалiраваны гаршчок з надпiсам “Szkola Podstawowa”.

– Пакуль мяне не будзе, паyтарыце вершык, – з гэтымi словамi яна падалася на калiдор.

– Chto ty jestes? – паслухмяна запытаyся Лабановiч.

– Polak maly! – iмгненна адказала цемнаскурая панначка.

– Jaki znak twоj? – зацiкавiyся Кiльмандовiч i памкнуyся зазiрнуць пад кароткую сукенку.

– Orzel Bialy! – шляхотна патлумачыла мулатка.

Янка нясмела наблiзiyся да яе:

– Чаму ты такая счарнелая? Цябе сёстры-кармелiткi з пекла выцягнулi?

– А y нас на Мiсiсiпi такiм колерам нiкога не здзiвiш, – годна азвалася дзяyчынка.

Недаверлiвы Брыль адсунуy Лабановiча, паслiнiy палец i церануy па плячы мулаткi.

– Пэyне, не мурзатая! – уразiyся ён.

– А давай сябраваць! – па-кавалерску прапанаваy Аянька Кiльмандовiч i выцягнуy з похваy цацачную шабельку, – яна заyсёды да тваiх паслугаy. Цябе як завуць?

– Ісабэль, – мулатка зрабiла кнiксен.

– А чаму не па-тутэйшаму? – прымружыyся Янкель Фiнберг.

– Ісабэль па-iспанску – “цудоyная”, – пасмiхнулася амерыканка, – мой родны кут Луiзiяна.

– А y нас што робiш? – здзiвiyся Іван Брыль.

– У Злучаных Штатах пануюць парнаграфiя, гангстэрызм, iмперыялiзм, расiзм i бездухоyнасць – з iнтанацыямi вучонага шпака патлумачыла мулатка.

– Што, ад пагромаy уцякла? – шчыра паспачуваy Янкель.

– Так, – пацвердзiла Ісабэль, – нашыя пагромнiкi называюцца Ку-Клукс-Клан. Яны простаму люду жыцця не даюць. Усе лепшыя землi сабе пабралi.

– Як прышлыя асаднiкi? – з разуменнем удакладнiy Янка Лабановiч.

– Амаль. Тамтэйшыя ку-клукс-кланаyцы – моцныя белыя людзi, якiя вядуць рэй на yсёй Луiзiяншчыне. Гэта заможныя i нахабныя мудзiлы. З ранiцы яны п’юць шампан i паляць кубiнскiя цыгары, а yвечары жлукцяць ром i палююць на цемнаскурых людзей. Вось мы i yцяклi да Варшавы, каб не працаваць на iх бавоyнавых плантацыях. Бацькi сканалi, а мяне забралi сёстры-кармелiткi.

– Непарадак! Ну што, хлопцы, паедзем у Луiзiяншчыну? – Янка Лабановiч iмгненна прасякнуyся iдэямi сацыяльнай справядлiвасцi. – Пашнуруем Ку-Клукс-Клан, забярэм зямлю i зажывем, як заможныя белыя людзi…

– … мудзiлаy-лайдакоy з Ку-Клукс-Клана прымусiм працаваць на бульбяных плантацыях, а самi будзем пiць сельтэрскую пад сала, палiць цыгары пад мальвазiю… – iмпэтна падхапiy Ванька Брыль.

– …танчыць пад джаз “Лявонiху” з галiвудскiмi дзеyкамi… – Янкель Фiнберг матлянуy скрыпкай.

– …i скакаць на тэхаскiх мустангах, – Аянька Кiльмандовiч выцяy па дупе драyлянага конiка.

– Грамада пэyна жартуе? – расчулiлася Ісабэль i спынiла позiрк на дыктавай шабельцы Аянькi.

– То не жарты! Галоyнае, каб усё было па справядлiвасцi! – вызначыy жыццёвую праграму Лабановiч.

– А па справядлiвасцi – гэта як? – дзяyчынка даверлiва кранула Янкаву руку.

– На чацьвярох! – Лабановiч азiрнуyся на сяброy.

– Толькi чаму на чацьвярох? – не пагадзiyся маленькi лiцвiнскi татарын Аянька, – справядлiва – на пяцёх. Бо y Ісабэль такая прыгожая шакаладная дупа. Ты нам яшчэ раз яе пакажаш?

– Магу i не толькi яе… – прыyкрасная мулатка сарамлiва прыкрыла павекi, – толькi няхай гэта застанецца нашай маленькай таямнiцай.

Ружовыя далонькi гуллiва зрушылi прыпол. Хлопцы паселi на кукiшкi, каб выгодней было назiраць…

І тут на калiдоры грымнула, нiбы пярун у нябёсах ляснуy. Дзецi iмклiва выскачылi з пакоя. Пад шклянымi, да паловы зафарбаванымi дзвярыма першага класа кармелiцкай Школы Падставовай курчыyся на зламаным зэдлiку бела-русы старэйшы хлопец. Гэта быy Пярдолэк – спрактыкаваны нягоднiк, якога жахалiся не толькi дзеткi i мнiшкi, але й нават сам пан пробашч. Пярдолэк падбухторваy дзетак-беларусаy маляваць на касцёльнай агароджы чэлясы, дзiравiy майткi сёстраy-кармелiтак, што сушылiся на гаспадарчым двары, i нават хлусiy аднагодкам, што yжо займаецца ананiзмам. Напэyна, вычварэнец-пачатковец прыyзняyся на дыбачкi, страцiy пiльнасць i ляснуyся з верхатуры.

Лабановiч схапiy ножку ад зэдлiка i сунуy у пысу нягоднiку. – Гэта чужая дупа! Яна не табе паказвала!

Вычварэнец заенчыy i сплюнуy малочным зубам. З каламутнага вока выплыла празрыстая сляза. Рот расцягнуyся авалам. З рассечанай губы закропала. На тонкай мурзатай шыi запульсавала пакручастая сiняя жылка.

Аматар чужых таямнiцаy размазаy кулаком ружовую слiну з саплямi i спрытным пацучком заскочыy у шафу.

– Мужыкi-хамы-быдла! – пачулася з сярэдзiны iстэрычнае скавытанне. – Вось вырасту, пайду y пшэцкiя жандары i yсiм вам адпомшчу!

Як праyдзiвы нашчадак яблонаyскiх засцянкоyцаy, Янка Лабановiч ваяyнiча yрэзаy у дзвёрку кулаком.

– Выходзь, Пярдолэк! Выбiрайся, мудзiла! – гукнуy ён. – Адразу на горкi яблык дастанеш!

У шафе iмгненна сцiшылася.

Невядома, чым бы гэта yсё скончылася, але y калiдоры з’явiлася старая мнiшка з вiльготным эмалiраваным гаршчком.

– Матка Боска Чэнстахоyска! – жахнулася яна, гледзячы на крывавыя пiсягi. – Цо то ест?

– Яны сцягнулi з яе майткi! – iмгненна сiгналiзаваy з шафы Пярдолэк, – збiралiся гуляць у паноy гiнеколагаy!

– Пан Езус! – кармелiтка закацiла вочы пад лоб. – От, падшыванцы, што надумалiся – паненку распрануць! Вы што робiце?!

А хлопцы тым часам расстаyлялi на падлозе рознакаляровыя аптэкарскiя пляшачкi. Мулатка засяроджана разлiвала y iх зафарбаваную бураковым сокам ваду. Янкель канiфолiy смык.

– Чым займаемся? – перапытаy Лабановiч i yзняy на мнiшку даверлiвыя валошкавыя вочы. – Ды y шынок гуляем!

Кармелiтка yздыхнула i пакiвала галавой. – Я абавязкова давяду пра вашыя паводзiны пану пробашчу.

– Калi ласка, не трэба нiкому нiчога даводзiць, – годна папрасiла мулатка.

Рудое кастрычнiцкае сонца плавiлася y кляштарным вiтражы. Жоyта-барвовыя лiсты нячутна зляталi з шатаy старасвецкага сада. Ад бульбяных палеткаy варшаyскага мудзiлы-асаднiка цягнула горкiм дымам спаленага бацвiння. Спаланiзаваны лiцвiн Тадзiк Касцюшка маркотна пасмiхаyся дзеткам-беларусам з партрэта y залачонай раме. На падворку стаяy 1925 год.

– Сястра Тэкля, не кажыце пану пробашчу, – Ісабэль шчыра прыклала кулак да сэрца. – Гэта мая вiна, мая вiна…

Сястра Тэкля была тоyстай, добразычлiвай i спагадлiвай цёткай. Яна вырашыла нiкому нiчога не казаць, бо па-першае, Ісабэль ужо мела рахунак сумлення, а па-другое, асаблiвай правiны за мулаткай не было. Цiкаyнасць да першасных полавых прыкметаy кармелiтка палiчыла натуральным памкненнем сiротаy, якiя паспелi пазабыцца на бацькоyскiя ласку i суворасць. У гэтую кармелiцкую Школу Падставову траплялi толькi тыя дзеткi, у каго не засталося бацькоy.

– Маладыя гады, маладыя жаданнi… – спагадлiва пасмiхнулася мнiшка, – няма на вас, небаракi, бацькi… Хаця б хроснага.




2


Празрыстая алкагольная кропля павольна выкацiлася з навюткага меднага змеевiка i завiсла над донцам, нiбы вагалася: сарвацца адразу цi падгадавацца яшчэ. Але яе yжо падганялi сотнi сёстраy-блiзнятак. Імгненне – i струмок бураковага первака зацурчэy у ёмiстую металёвую бочку.

– З пачынам, хлопцы, – пасмiхнуyся хударлявы дзядзька y акулярах, падобны да вясковага настаyнiка. Ён адрэгуляваy венцiль, i стрэлка манометра знерухомела, – ну што, Хросны, каyтнеш?

– Не для сябе робiм, на продаж. Янкi i пакаштуюць, – разважлiва азваyся з гулкай паyцемры хрыплаваты барытон.

Пад конус электрычнага святла да гiганцкага самагоннага апарата выйшаy немалады yжо мужчына са слядамi шматлiкiх лiхтугаy на аблiччы. Шнары i маршчыны на ягоным твары складалiся y малюнак, якi сведчыy пра вялiкi розум i нялёгкi жыццёвы досвед.

Абрысы вялiзнага iндустрыяльнага памяшкання размывалiся вiльготнай цемрай. Словы, крокi i цурчэнне струменьчыкаy адгукалiся сцiшаным рэхам. Дзесяткi драбнейшых самагонных апаратаy булькацелi, вывяргаючы паyпразрыстую пару. У паветры лунаy чароyны водар первака. Незлiчоныя пляшкi каля сценаy мiжволi вабiлi вока таямнiчым бляскам.

Той, каго хударлявы дзядзька y акулярах назваy Хросным, сеy за пашарпаны палiсандравы стол пад вакном, запалiy лямпу i адчынiy фортачку. Скразняк зашаргацеy лiсткамi насценнага календара з выявай Мацi Божай Вастрабрамскай.

Калi тэхналагiчны працэс на гiганцкiм апараце быy канчаткова адладжаны i заставалася адно чакаць, калi наспее час змянiць бочку, да Хроснага пацягнулiся хаyруснiкi. Беларускiя мужчыны паселi на доyгую лаву i годна памаyчалi, адно шморгалi насамi. Хударлявы y акулярах няспешна выцягнуy з вялiкай капэрты колькi беларускiх газетаy.

– “Звязда”, – голасна прачытаy ён.

З канца лавы нехта перадражнiy:

– Ага! Мы сядзелi з табой каля яру, i шукалi y небе “Звязду”… Не прышый рукаy! – i дурнавата рагатнуy.

Хросны сувора зыркнуy у цемру – блюзнер iмгненна схаваyся за суседаву спiну. – Дык што там Саветы пiшуць? – пацiкавiyся Хросны.

Зашамацелi старонкi. Хударлявы паправiy акуляры i, з цяжкасцю разбiраючы саyнаркамаyскую кiрылiцу, распачаy пранiкнёна:

		Пасецца калгасны статак
		На беразе цiхай ракi,
		А там, у Злучаных Штатах,
		Рэжуць кароy мяснiкi!

Мужчыны памаyчалi – асэнсавалi.

– Лухта нейкая, – вынес прысуд чарнявы фацат у акуратным стройчыку i кашулi-вышыванцы. – Сапраyды… Прышылi рукаy.

– А чаго ты ад “Звязды” хацеy? – крыху баязлiва нагадаy пра сябе блюзнер i шморгнуy носам.

– Пiшуць пра камунiстых, ворагаy народу з “нацдэмаy”, ворагаy народу з “эн-ка-вэ-ду”… А яшчэ yсiх тамтэйшых пiсьменнiкаy у нейкi Саюз зганяюць. І гэтых у калгас спалатняюць. А яшчэ справаздача пра надоi ад казлоy i пух ад свiнняy.

– А што y Саветаy з самагонам? – прымружыyся Хросны.

– Не пiшуць, гады, – дзязька смачна плюнунуy i склаy газету напалам, – вiдаць, маскоyскую манапольку жлукцяць. Хаця… – угледзеyся y лiтары, – нейкi кактэйль Молатава прыдумалi.

– Пiць, чытаць i любiць трэба сваё, – важка запэyнiy Хросны, – а Саветы ад нас далёка, як i тыя бацькаyскiя гонi.

Зашамацела буржуазна-нацыяналiстычная вiленская газета. Беларуская лацiнiца давалася дзядзьку-каталiку куды лягчэй:

– “Як гатуюць кумпяк у нашых Гальшанах. Скуру трэба абсмалiць саломай, абшкрэбсцi нажом i на тры днi пакласцi кумпяк у лёк пад гнёт”.

Блюзнер гучна каyтнуy слiну.

– А мой бацька аднойчы суседа па пысе во-ось такiм кумпяком перацягнуy! Цi тое свiныя плечы былi, цi…

Грымнуy люк, пад высокай столлю выявiyся квадрат вечаровага неба аздоблены самотным дыяментам Зоркi Венеры. Мужчыны yскiнулi галовы.

Дробны хударлявы падлетак, падобны да маладога вераб’я, порхнуy-скацiyся гулкiмi металёвымi сходамi.

– Дзядзька Хросны, там тры вялiкiя чорныя кары. Зноy гэтыя сiцылiйскiя мудзiлы з Мiчыган-Авеню y адведкi прысунулiся! – злякана выдыхнуy ён.

– Як прысунулiся, так i адсунуцца, – важка паабяцаy Хросны, – старыя чыкагскiя бойнi – наша дзялка!

З’яyлення гангстэраy з мафiёзнага клана “Сiцылiйская вячэра” беларускiя бутлегеры чакалi даyно. Як i yсе паyднёвыя крымiнальнiкi, iтальянцы лiчылi нiжэй за сваю годнасць займацца якойсьцi вытворчасцю. Падчас Сухога Закону, якi дзейнiчаy на тэрыторыi Штатаy ужо шосты год, яны ганялi грузавiкi з шатландскiм вiскi з-за канадскай мяжы. Але шалёны i немудрагелiсты пярвак тутэйшай чыкагскай вытворчасцi моцна перабiваy iм бiзнес.

Рэзнiкаy-беларусаy, якiх Вялiкая Дэпрэсiя пазбавiла працы, зарганiзаваy у крымiнальны хаyрус Хросны. Рукi спрактыкаваных забойцаy яшчэ не адвыклi ад прафесiйнага рыштунку. Мужчыны спрытна разбiралi зброю: нажы, швайкi, бензапiлы, вiлы i абрэзы. Былыя рэзнiкi пасталi каля вокнаy, гатовыя баранiць свае гонар, годнасць i бiзнес.

– Хросны, дзе твой машын-ган, што мудзiлаy косiць? – блюзнер ляпнуy па шырокай сялянскай далонi аблупленай бейсбольнай бiтай i красамоyна глянуy на змеявiк.

– Не лезь паперад бацькi y пекла, – Хросны па-гаспадарску падкруцiy венцiль гiганцкага самагоннага апарата з масянджовай шыльдачкай “General Electric” i блiснуy вачыма. – Хлопцы, будзьце пiльнымi! За стрэлкай сачыце!

– А той троцкi караiмчык, што паабяцаy нас з iтальянцамi замiрыць, значыцца, ён грошы yзяy i yсiх кiнуy? – нагадаy блюзнер.

– Значыцца кiнуy, сука, – Хросны выцягнуy з-пад палiсандравага стала свой смяротны машын-ган – важкi кулямёт “Максiм” без шчытка i колаy, загорнуты y зашмальцаваны мотальскi кажушок.

Ён ускiнуy яго, як цурбэлак, на плечы i няспешна падаyся металёвымi сходамi на дах. Падлетак ажно згiнаyся пад цяжарам скрынак з набоямi i стужкамi, але не адставаy.

– Што y кулямётны кажух залiваy? – не азiраючыся, спытаy Хросны. – Пярвак, як мiнулым разам?

– Ваду з Мiчыган-Возера, – запэyнiy хлопчык.

Панарама iндустрыяльнага Чыкага, што адкрылася з вышынi, уражвала. У вечаровае неба yклейвалiся белыя, шэрыя, чырвоныя i чорныя дымы. Над люднымi вулiцамi з грукатам неслiся вагоны сабвэя. Хмарачосы, а iх тут было болей, чым званiц у Вiльнi, струнка цягнулiся да першых зор.

– А неба якое васiльковае, амаль як у нас па-над Нёманам! – замiлавана прамовiy Хросны, усталяваy кулямёт i скiраваy рулю на нiз.

Шыкоyныя, як лакiраваныя люксовыя труны, “Крайслеры” спрытна блакiравалi выезд з закiнутых бойняy. Па двары рассыпалiся высокiя смуглыя мужчыны, апранутыя y доyгiя шэрыя плашчы i модныя капелюшы “барсалiна”. Валасатыя рукi сiцылiйскiх гангстэраy лашчылi машын-ганы сiстэмы Томпсана.

Хросны крыху прыyзняyся над парапетам. Падлетак апярэдзiy пытанне:

– Карлу Спагецi шукаеце? Вунь гэты стары мафiёзi за апошнiм “Крайслерам”.

І сапраyды, з-за лакiраванага крыла легкавiка выторквалася сiвая галава сухенькага дзядка. Карла Спагецi сядзеy на кукiшках i засяроджана ладзiy запал да гранаты. Яго шыкоyная “барсалiна” ляжала на капоце машыны. Сiцылiец апусцiy гранату y кiшэню плашча, надзеy капялюш i склаy далонi рупарам:

– Presto… Prestissimo… – прыспешыy ён малодшых па рангу мафiёзi.

Тым часам хлопчык-верабей спрактыкавана заправiy стужку y казённiк. Хросны злавiy у прыцэл цыбатага вусача, якi на мiгi паказваy Спагецi, што дзверы бойнi зачынены з сярэдзiны.

Карла таргануy драцяное колца з гранаты.

– Forсe! – гукнуy ён.

Граната тройчы перакулiлася y палёце i грукнула y дзверы. Выбух мякка i важка скалануy вечаровае сутонне. Калi дым i пыл знесла ветрам, на месцы дзвярэй чарнела прамакутная дзiра. З вокнаy упэyнена бахнула колькi стрэлаy, i на шэрым плашчы вусатага мудзiлы расплылася барвовая пляма. “Томпсан” грукнуy дыскам аб брук.

– Хросны, страляйце ж… – азартна зашаптаy падлетак, калi адзiн з сiцылiйцаy запалiy паходню i пабег да склада з падрыхтаваным да продажу перваком.

– Трэба iх блiжэй падпусцiць, – кулямётчык засяроджана глядзеy у прыцэл.

– Хросны, стрэлка манометра дзевятку перайшла, – даляцеy знiзу голас блюзнера.

– Яшчэ цярпiма, – прагучала y адказ.

Сiцылiйскiя мафiёзi, як па камандзе, ускiнулi “Томпсаны”. Загрукацелi чэргi, заценькалi аб сцены спрацаваныя гiльзы, зазвiнела шкло, шрапнеллю разляцелася тынкоyка. З вiльготнай цемры дзвярнога праёма халодна блiснулi шкельцы акуляраy. Дзядзька з тварам настаyнiка, не цэлячы, дуплетам гахнуy з абрэзу, i “Крайслер” са свiстам прысеy на пашкамутанае кола.

– Porka misere! – вылаяyся Карла i зноy шпурнуy гранату.

Выбухнула.

Пад прыкрыццём пылу смуглыя мафiёзi нясмела пайшлi на штурм. Першаму, хто сунуyся y праём, лоyка кiнутая з цемры швайка yвайшла y кадык. Другi сiцылiйскi мудзiла неадкладна атрымаy бейсбольнай бiтай у лыч.

– Ну што, скаштаваy залупы? – дурнавата рагатнуy блюзнер.

З глыбiнi стадолы пагрозлiва зараyла бензапiла. І тут Хросны нарэшце прыцiснуy гашэтку. “Максiм” ажно затанчыy на даху.

– Во скача! – у захапленнi прамовiy падлетак. – Як тая Лявонiха на вяселлi!

Трое гангстэраy адразу скурчылiся на пыльным бруку. Астатнiя баязлiва пахавалiся. Кулямёт па-сялянску разважлiва змоyк.

– Хросны, стрэлка манометра yжо дзесятку перайшла! – голас нябачнага бутлегера звонка парушыy злавесную цiшу.

Кулямётчык не паспеy адказаць. З-за суседняга дома вылецелi тры палiцэйскiя “форды” i даyжэзны “Пакард” з зоркай шэрыфа на дзвёрцы. Завiшчэлi на вiражы тармазы, рэхам адбiлiся ад сценаy каманды. За колькi секундаy бойнi аказалiся бязлiтасна блакiраваныя чыкагскiмi копамi. Палiцэйскiя машыны iмгненна ашчэрылiся рулямi вiнчэстараy i кольтаy.

– How do you do, mister Spagacci?.. – прывiтаyся y бляшаны рупар шэрыф.

– Fine. Thanks, signior Smith-Vesson! Sempre vivace! – пасмiхнуyся Карла i толькi пасля гэтага рэзануy па “Пакарду” з машын-гана. Лабавое шкло вадаспадам правалiлася y салон. Перадсмяротны енк пацвердзiy, што гэтым разам мафiёзi не змарнаваy набоi.

Рулi палiцэйскай зброi выплюнулi агонь. Колькi сiцылiйскiх гангстэраy у адначассе выправiлiся хто y чысцец, а хто i адразу y пекла. Зацiснутаму памiж бойнямi i палiцыяй старому Карла Спагецi не засталося анiякiх шанцаy на паратунак.

І тут здарылася тое, чаго не чакалi анi чыкагскiя копы, анi сiцылiйскiя мафiёзi. Хросны прыyзняy рулю кулямёта i кароткiмi ашчаднымi чэргамi стаy садзiць па палiцэйскiх легкавiках. Копы разгубiлiся: мафiёзная салiдарнасць невядомага кулямётчыка на даху цалкам змяшала iх планы. Карыстаючыся момантам, Карла Спагецi i ацалелыя сiцылiйцы кiнулiся y цемру дзвярнога праёму. Зброя беларускiх бутлегераy талерантна змоyкла.

Праз колькi хвiлiн сiвая галава Карла Спагецi yжо вытаркнулася з люку.

– Mama miо, Santa Lucia! – аyтарытэтны сiцылiец беспамылкова пазнаy клятага ворага, павагаyся, але yсё ж пацiснуy Хроснаму руку.

Лiдэры мафiёзных кланаy хутка паразумелiся пры дапамозе мiмiкi, жэстаy i ангельска-iтальяна-беларускай трасянкi. Агульны вораг здольны ствараць i не такiя дзiyныя хаyрусы.

Тым часам копы апрытомнелi i пайшлi y наступ. Зноy загрукатаy на даху кулямёт, заляскалi стрэлы. На бруку аганiзавалi смяротна параненыя, падалi забiтыя, гарачая кроy лiлася y каналiзацыйныя краты. Сонца канчаткова схавалася за скрай хмарачоса.

Карла з асалодай страляy са свайго “Томпсана” па сiлуэтах у ненавiсных чорных мундзiрах, спяваючы сiцылiйскую народную песню “О, mama mia! О, Koza Nostra!..”

Але неyзабаве хаyруснiкаy напаткала прыкрая неспадзяванка: у абодвух машын-ганах скончылiся набоi. Цяпер беларусы i iтальянцы адстрэльвалiся толькi з вокнаy. Ацалелыя копы yсё смялей падбiралiся да старых бойняy.

– Хросны! – даляцела з люку. – Манометр ужо на дванаццацi! Чырвоную рыску перайшоy!

– Ёсць яшчэ час, – кiнуy Хросны i пытальна зiрнуy на Карла Спагецi.

Сiвы сiцылiец засяроджана раскладаy на даху гранаты, падобныя да пукатых пляшак. Беларускi мафiёзi перажагнаyся гранатай па-каталiцку, пацалаваy зброю i кiнуy у доyгi палiцэйскi “Плiмут”, на якiм прыбыла новая порцыя копаy. Легкавiк падскочыy i кульнуyся на бок.

– Ave Maria! – узрадаваyся сiцылiец.

– Матка Боска Вастрабрамска! – па сiтуацыi азваyся Хросны. – Ды каталiк я, каталiк, беларус з-пад Гароднi.

– Sicilia, Palermo, – назваy сваю Радзiму сiньёр Спагецi.

– Карацей, ты з Заходу, я з Усходу, – падвёy лагiчную рысу кулямётчык.

Знянацку з люку пацягнула не толькi порахам, алi i падазрона густым водарам падгарэлай брагi.

– Хлопцы, тэрмiнова сыходзьце сутарэннямi! – гаркнуy у люк беларускi мафiёзi i падхапiy Спагецi. – За мной!

А нахабныя копы yжо забягалi y стадолу, стралялi наyздагон беларусам i сiцылiйцам, якiя па адным порстка знiкалi y сутарэннях.

Гiганцкi самагонны апарат злавесна чырванеy перагрэтай меддзю. З цiхай пагрозай сычэла сiнiм агнём газавая фаерка. Булькацела загусцелая брага. Стрэлка манометра yжо даyно мiнула кантрольную чырвоную рыску i паказвала на масянджовую шыльдачку “General Electric”. Грукнуy люк, i павевам скразняка са сцяны сарвала, вынесла y высаджанае акно каляндар з Божай Мацi Вастрабрамскай. У шкляных вачах копаy адбiyся чорны надпiс “WANTED!”

Жахлiвая выбуховая хваля скаланула старыя бойнi ад падмуркаy да даху. Шматкi апарата разнеслiся па стадоле, нiбы шрапнель. З жалобным ценьканнем завалiyся штабель скрыняy. Вогненная хваля бураковага самагону iмгненна адрэзала копам шлях да дзвярэй i вокнаy. Жывыя паходнi бязладна кiдалiся, матлялi рукамi, качалiся на падлозе мiж ацалелых самагонных апаратаy.

Тым часам Хросны, Спагецi i падлетак-верабей таропка спускалiся гулкiмi пажарнымi сходамi, што строгiм геаметрычным зiгзагам раскрэслiвалi глухую сцяну бакавога фасада старых бойняy. – Ну што, мудзiла, скаштаваy? – пачулася з-за расстралянага палiцэйскага “Пакарда”.

Каля прабiтай кулямi дзвёркi стаяy блюзнер са скрываyленай бейсбольнай бiтай у руках i пераможна паглядаy на мерцвяка y чорным мундзiры, якi пялiy нязрушныя зенкi y васiльковае чыкагскае неба. Прахалодны ветрык з Мiчыган-Возера пяшчотна варушыy кароткую фрызуру нябожчыка.

– Сямён, а ты чаму разам з усiмi сутарэннямi не сыйшоy? – здзiвiyся Хросны.

– Дык гэта… цiкава ж! – дурнавата пасмiхнуyся блюзнер, – дзядзька Хросны, а нябожчык – рыхтык вы!

– Не плявузгай, сурочыш, – сувора перапынiy беларускi мафiёзi, задуменна пачухаy патылiцу i глянуy на Спагецi. – Анi табе Карла, анi мне y гэтай паскуднай Амерыцы больш разгарнуцца не дадуць, – Хросны yважлiва разглядаy дакументы забiтага копа. – Халера, ты ж шэрыфа – самаго Смiта-Весона коцнуy!

– Si, – сцiпла прызнаyся Спагецi, зняy “барсалiну” i перажагнаyся.

Старэчыя вусны варушылiся, бязгучная малiтва скончылася кароткiм, як стрэл, “Amen”.

– Люксовыя нумары y “Сiнг-Сiнгу” i электрычны фатэль для нас, лiчы, падрыхтаваныя. Куды падашся цяпер, Карла? На Захад, цi на Ўсход? – Хросны цярплiва дачакаyся, калi капялюш зноy прыкрые сiвы голаy.

Спагецi крыва пасмiхнуyся, знiзаy плячыма, зняy з сябе залаты абразок з выявай святога Януара – апекуна злодзеяy з махлярамi, i шляхетным жэстам спрэзентаваy Хроснаму. Гэта азначала, што ён – Карла Вiнцэнта Марыя Спагецi, прафесiйны мафiёзi y семнаццатым пакаленнi, з гэтага моманту – названы брат беларускага бутлегера, патомнага майстра па выганцы моцных трункаy.

– А вось я, дзядзька Хросны, у Злучаных Штатах застаюся! – без ваганняy вырашыy блюзнер Сямён i гучна каyтнуy слiну. – Амерыка – краiна незлiчоных магчымасцяy. Любая басота-галота мае шанцы стаць мiлiярдэрам, акулай Уол-стрыта цi хаця б якiм-небудзь кангрэсменам. Паглядзiце на Ракфелера…

– Ты, Сямён, на сябе паглядзi! – з дакорам прапанаваy Хросны…

Наступным днём усе чыкагскiя газеты выйшлi з кiдкiмi загалоyкамi: “Гангстэр Карла Спагецi з мафiёзнай групоyкi “Сiцылiйская вячэра” застрэлiy шэрыфа Джона Смiта-Весона!”, “Чыкагская палiцыя злiквiдавала бутлегерскую сетку “Тутэйшыя!”, “Сяржант Нiк Джонсан застрэлiy гангстэра Пiта Пратасеню па мянушцы Бiмбер!”, “Яшчэ дзесяць палiцыянтаy згарэлi жыyцом!”

Тым часам адзiн з галоyных герояy газетных рэпартажаy ужо сядзеy у шэзлонгу на палубе трансакiянскага лайнера “Нармандыя”, што кiраваyся y Стары Свет. На яго шыi побач з крыжыкам зiхцеy залаты абразок са Святым Януарам. Праз саломiнку Хросны пацягваy зафарбаваны апельсiнавым сокам пярвак i раyнадушна сузiраy, як хмарачосы Манхэтэна знiкаюць за даляглядам.

А праз тры тыднi Хросны з бездакорнымi дакументамi грамядзянiна Паyночна-Амерыканскiх Злучаных Штатаy Джона Смiта-Весона прыбыy у родную Гародню; знешняе падабенства з забiтым шэрыфам прыдалося. Але адразу на гарадзенскiм вакзале ён быy заарыштаваны Дэфензiвай, як эмiсар амерыканскай секцыi Камiнтэрна. Пiльных агентаy адразу ж насцярожыy чалавек з нетутэйшым прозвiшчам, якi наyмысна карыстаyся мясцовай гаворкай i гучна абураyся, што y шапiку не дакупiцца беларускiх газетаy. Пасля непрацяглага следства i суда Хросны атрымаy пяцiгадовы тэрмiн зняволення, якi i адправiyся адбываць у знакамiты канцлагер “Бяроза-Картузская”.

Але i для тутэйшых, i для тамтэйшых беларусаy ён так i застаyся Хросным.




Частка першая

Горкi яблык





1


Начное жытнёвае поле перацiнала старасвецкая брукаванка. Масянджовая поyня адбiвалася y блiскучых пукатых камянях старога Вiленскага гасцiнца. Бляшаная шыльда на yзбочыне сардэчна вiтала тых, хто кiраваyся на поyдзень: “Zapraszamy do Grodno”. З адваротнага боку брутальна чарнеy саматужны надпiс: “Пшэкаy – да дупы”.

Доyгi шляхотны “Пакард” нiбыта зматэрыялiзаваyся з начной цямрэчы. Сляпучыя конусы святла коса слiзганулi па польскiм надпiсе. Лiмузiн вiртуозна заклаy разварот на вузкай брукаванцы, i святло фараy на iмгненне выхапiла з чарнiльнай начы шчырае пажаданне польскiм прыхадням.

Праз колькi секунд за “Пакардам” азначылася яшчэ колькi легкавiкоy. Яны паважна мiнулi лiмузiн i пiсьменна блакавалi шлях на Гародню. З салонаy порстка пасыпалiся спрытныя маладзёны вiдавочна чакiсцкай знешнасцi. У трэнiраваных руках пагрозлiва блiшчэла зброя савецкай вытворчасцi: ручныя кулямёты, карабiны, пiсталеты, рэвальверы i нават супрацьтанкавая рушнiца.

Звяружны волат без асаблiвых высiлкаy выцягнуy з машыны i гупнуy на брук паyнюткi мех ручных гранатаy. Поyня нясмела аблiла яго няyсмешлiвы твар святлом i, нiбы спалохаyшыся, адразу схавалася y раскудлачаных ветрам хмарах.

Бакавое шкло “Пакарда” няспешна спаyзло y нутро пукатай лакiраванай дзвёркi. З глыбiнi шыкоyнага салона пачулася:

– Таварыш Баян, на цябе yскладзена аператыyная адказнасць за поспех усёй акцыi. Глядзi мне!

Волат наблiзiyся да лiмузiна i схiлiyся да дзвёркi. За рулём “Пакарда” раскашаваy сухотны прыгажун-чакiст з вытанчаным тварам садыста i гiпнатычным позiркам кобры.

– Не пераймайцеся, таварыш Пранiк, – няyсмешлiва супакоiy той, каго назвалi таварышам Баянам. – Гэтыя бандыты з тэрарыстычнай групоyкi “Лабусы” – праyдзiвыя жмудзiласы! Ухойдаем iх на горкi яблык!

Тым часам iншыя таварышы чакiсты таропка займалi пазiцыi за прысадамi абапал гасцiнца. Заклацалi затворы, бразнула аб камень жалеза.

– Іхнi галоyны, гэты Шалёнас Халерас, абяцаy найсучасны жмудзiнскi танк падагнаць, – асцярожна прагучала з цемры.

– Ды хто яны такiя – гэтыя жмудзiласы на нашай спрадвечна савецкай зямлi, часова занятай белапольскiмi акупантамi?! – падбадзёрыy таварыш Баян, – таварышы, будзьце пiльнымi! Сусветная буржуазiя не спiць у шапку!

Як толькi поyня зноy паказалася з-за кудзераy нiзкiх хмараy, з боку Вiльнi намалявалася калона канкурэнтаy, тых самых “Лабусаy”. За лабавым шклом галаyнога “Мерседэса”, прабiтым бязлiтасным святлом чакiсцкiх фараy, бялеy выцягнуты, што той цэпелiн, твар тыповага жмудзiласа. Леваруч ад легкавiка натужна стракатала матацыклетка “BMW”, з люлькi якой тырчэла хiжая руля нямецкага кулямёта. Следам кацiлiся тры чорныя блiзняты “Опелi”. Замыкаy калону старажытны танк “Рэно” – лаплены-пералаплены ветэран Імперыялiстычнай вайны. Агрэсiyны ляск тракаy па старасвецкiм бруку зняважыy пранiкнёную паэзiю пяшчотнай беларускай ночы.

Машыны баявiкоy-жмудзiнаy заехалi на пагорак i знерухомелi. Матацыклетка з люлькай дала нырца y кювет i схавалася y хмызах. Старажытны танк стомлена спынiyся, як бронецягнiк на запасным шляху, i нахабна прынюхаyся кулямётнымi рулямi да брукаванкi.

З-за руля “Мерседэса” выбраyся цэпелiнападобны фацат – лiдэр жмудзiнскай партызанска-тэрарыстычнай групоyкi “Лабусы”, той самы Шалёнас Халерас. Ён вiтальна yскiнуy руку i нетаропка рушыy да чакiсцкага “Пакарда”. Таварыш Пранiк годна падаyся насустрач класаваму ворагу.

– Пралетары yсiх краiнас злучайцеся! – павiтаyся Шалёнас, змушаны сiтуацыяй i нормамi дыпламатыi.

– Ад мора да мора, – у адпаведнасцi з пратаколам пацвердзiy таварыш Пранiк i нервова таргануy пашчэнкай.

Пасля абавязковага двубою позiркамi, пагрозлiвага скрыгатання зубамi i рыпення партупеямi iдэалагiчныя ворагi змушана пацiснулi адзiн адному рукi. Калi прывiтальны рытуал быy вычарпаны дарэшты, таварыш Пранiк i Шалёнас Халерас перайшлi непасрэдна да справы.

Нагода перастрэцца на начным Вiленскiм гасцiнцы наспела даyно. Так атрымалася, што напаyсухi закон санацыйнай Польшчы спакусiy заняцца бутлегерствам i засланых з СССР чакiстаy з дыверсiйнай групоyкi “Халодная галава”, i вялiкадзяржаyнiкаy-жмудзiласаy з Коyна. Першыя кантрабандна перакiдалi y Заходнюю Беларусь танную маскоyскую “манапольку”, каб свядома спойваць братоy-беларусаy. Другiя з такiмi ж мэтамi перакуплялi гуртам iтальянскае “вiно росо” y партах Мемеля i Кёнiгсберга. Усе спiрытусовыя напоi паyпадпольна рэалiзоyвалiся на Крэсах Усходнiх праз сетку шынкоy вядомага y краi бiзнесоyца Навума Фабрыканта. Алкагольныя грошы прызначалiся для стварэння шпегоyскiх сетак i шматлiкiх баз баевiкоy. Сутыкненне гаспадарчых iнтарэсаy зрабiлася непазбежным пасля таго, як людзi Шалёнаса Халераса пусцiлi пад адхон дыпламатычны вагон спеццягнiка “Масква-Кёнiгсберг” бiтма наладаваны “Пасольскай водкай”, прызначанай для Гароднi. Халодная вайна y кожны дзень магла выбухнуць узброеным канфлiктам.

– Гардзiнас, Лiдас i Навагрудакас – спракаветныя аyкштайцкiя гарады. Тут Вялiкас Лiетувас – па самае Маладзечнас, – вялiкадзяржаyна аргументаваy Шалёнас прэтэнзii на Гарадзеншчыну з Вiленскiм краем i тыцнуy чакiстаму пад нос карту, выдадзеную y Кейданах.

– Але насельнiцтва гэтага краю спрадвеку iмкнулася далучыцца да лепшай долi i вышэйшай культуры yсходнiх братоy, – у якасцi супрацьаргумента таварыш Пранiк выцягнуy з кiшэнi галiфэ сувенiрную лiтруху “Крамлёyскай”.

Крышталёвая пляшка y выглядзе Спаскай вежы Маскоyскага крамля крышыла i вясёлкаю распырсквала святло фараy. На накрыyцы брутальна ззяла рубiнавая зорка.

Шалёнас у адказ толькi кплiва пасмiхнуyся. У хмызах агрэсiyна завуркатала – матацыклетка выкацiлася на брук. Кулямётная руля красамоyна yтаропiлася y “Пакард”. У адказ няyсмешлiвы волат Баян нетаропка выдраy колца з супрацьтанкавай гранаты, дэманструючы гатоyнасць да далейшай размовы.

За прысадамi прагучала напружанае:

– Прыцэл на галаyную машыну жмудзiлаy!

У начным паветры залунаy уяyны пах яшчэ не спаленага пораху. Мятлiкi, што бязмэтна таyклiся y святле фараy, падалiся баевiкам душамi паплечнiкаy палеглых у класава-бутлегерскiх войнах.

– Таварыш Пранiкас, цi хочуць рускiя вайны? – з нечаканым мiралюбствам пасмiхнуyся Халерас. – Па вялiкiм рахунку мы робiм адну i тую ж справу, хаця i кожны на сваю карысць. Але ж мусiм дзейнiчаць у тутэйшых неспрыяльных варунках…

Камандзiр чакiстаy маyчаy, бо не разумеy яшчэ, пра якiя-такiя “варункi” пляце iдэалагiчны вораг.

– … тутэйшы люд – пераважна католiкi, – працягваy Халерас, – як пан ксёндз мужыку скажа, так той i зробiць. А ксёндз скажа мужыку тое, што загадае бiскуп, бiскупу – кардыналас, кардыналу – Папеж. Папежу…

– …таварыш Сталiн, – механiчна ляпнуy палiтычна падкаваны Пранiк.

– Папеж адно Пану Богу падпарадкоyваецца, – сувора нагадаy Халерас.

– Дык Бога ж няма! – пераканана прамовiy чакiсты i блазнавата пасмiхнуyся. – Гэта нават папы ведаюць.

– Але ж Папеж Рымскi ёсць, – жорстка абрэзаy Халерас, – i ён прыслаy нам свайго легата.

Пакуль таварыш чакiст асэнсоyваy слова “легат”, двое жмудзiласаy выцянулi з задняга сядзення “Мерседэса” дробнага сухенькага дзядка, сiвую галаву каторага пакрываy недарэчна модны капялюш “барсалiна”.

– Porka Madonna! – незадаволена прабурчэy дзядок у твар разгубленаму чакiстаму.

– Легат молiцца… – паважным шэптам пракаментаваy Халерас.

– За каго? – цiха, бо прасякнуyся yрачыстасццю моманту, спытаy Пранiк.

– За yсiх людзей добрай волi, – пранiкнёна азваyся лiдэр “Лабусаy”, – а значыць, – ён важка yзняy палец, – i за таварыша Сталiна.

Пранiк страсянуy галавой, каб сагнаць рэлiгiйнае ачмурэнне:

– Папоyскае цемрашальства! – ён цвыркнуy слiнай на брук, – якое дачыненне мае гэты стары жмудзiлас да нашых новых канфлiктаy? З-пад якога ковенскага плоту вы яго выцягнулi? – сказаy ён не вельмi yпэyнена, бо шляхотная “барсалiна” вiдавочна сведчыла пра iншае.

– Piano, signior Pranik, – як сухое лiсце зашалясцелi iтальянскiя словы, – Koza Nostra! Sicilia, Palermo…

Стары звонка пстрыкнуy скручанымi полiартрытам пальцамi i скасавурыyся на галоyнага жмудзiна. Халерас схiлiyся да вуха старога i прашаптаy:

– Гэты фацат з савецкiх копаy.

Бяскроyныя вусны сiцылiйскага мафiёзi расплылiся y хiжай усмешцы. Ён адразу ж прыгадаy патрэбнае слова, пачутае y мiнулым жыццi на даху чыкагскай бойнi, i нахабна тыцнуy пальцам у Пранiкавы грудзi:

– Мудзiла!

– Ты шалёны, стары! Хто цябе дзе хаваy? – iмгненна раз’юшыyся чакiсты.

– Ён прывёз булу самога Папы Рымскага, – Халерас абачлiва стаy памiж Пранiкам i сiцылiйскiм мафiёзi. – Хай пан Спагецiс пацвердзiць свае паyнамоцтвы. Була!

Сухая далонь слiзганула y кiшэню плашча. У святле фар разгарнула папяровыя крылы yлётка з нетутэйшымi словамi.

– Трымай!

Пранiк недаверлiва yзiраyся y двайны фатаздымак легата y анфас i y профiль, над якiм чарнеy тлусты надпiс “WANTED”. Пад фота расцягнулася нулямi yнушальная лiчба палiцэйскай узнагароды.

– За столькi даляраy Папеж прызначыy слыннага па абодва бакi Атлантыкi сiцылiйскага мафiёзi пана Карласа Спагецiса сваiм легатам на yсiх Крэсах Усходнiх, – патлумачыy Шалёнас малапiсьменнаму чакiсту, – цяпер ён i толькi ён мае права праз ксяндзоy загадваць тутэйшым пiякам, якiя трункi iм ужываць. А yжываць яны павiнны выключна iтальянскае “вiно росо”. Так што кацiся ты са сваёй савецкай манаполькай. Як кажуць тыя бездухоyныя рускiя: “кiлбаскай па Малой Спаскай”.

Карла Спагецi моршчыy лоб – згадваy другiя тутэйшыя слоyцы, якiмi кляy чыкагскiх копаy ягоны названы беларускi брат-бутлегер. Прамовiць iх яму не дазволiлi двое жмудзiласаy, бо yзялi пад пахi i шпарка пацягнулi y салон машыны.

Пакiнуты на адзiноце забойца мiчыганскага шэрыфа yладкаваyся на рыпучым скураным сядзеннi “Мерседэса” i моyчкi пазiраy на чужы краявiд. Тонкiя старэчыя вусны дрыжэлi ад крыyды. Замест таго, каб з карысццю бавiць час у перастрэлках з паганымi карабiнерамi Мусалiнi y алiвавых садах роднай Сiцылii, ён быy змушаны выконваць нязвыклую для сябе ролю “папскага легата на Крэсах Усходнiх”. Так атрымалася, што пасля вяртання на радзiму бацькi Козы Ностры не здолелi падшукаць мафiёзi-перастарку адпаведнай яго статусу пасады, пасля чаго за немалыя грошы здалi яго y ганаровую арэнду ковенскiм тэрарыстам-пачаткоyцам. І хаця стары мафiёзi цяпер раскашаваy у лепшых гатэлях, бардэлях i рэстарацыях, незадаволенасць жыццём усё часцей давалася y знакi.

– Працуй пiльна – i будзе табе Вiльня! – задаволены вынiкамi сустрэчы Халерас сеy за руль.

– Страляй халерна – i будзе табе Палерма! – механiчна перайначыy на свой капыл Карла Спагецi.

Баявiкi чакiсцкай групоyкi “Халодная галава” вылупленымi вачыма праводзiлi картэж нахабных лабусаy. Калi пра яго рух у бок Вiльнi нагадваy з цемры адно бразгат танка, таварыш Пранiк нарэшце перастаy хаyкаць разяyленым ротам.

– Таварыш камандзiр, дазвольце звярнуцца? – нясмела нагадаy пра сваё iснаванне Баян, – i хто такi той Папеж Рымскi? Колькi y яго танкавых дывiзiй?

– Адзiн з галоyных iдэалагiчных махляроy у свеце капiталу, – завучана адгукнуyся Пранiк, – опiум, як той казаy.

– Ясна. А хто мацнейшы за яго y прадажным свеце капiталу?

– Таварыш Сталiн вучыць, пакуль што, да сусветнай рэвалюцыi – Дзядзька Сэм мацнейшы.

– А калi б легат Дзядзькi Сэма з легатам таго Папы Рымскага барукацца пачалi, хто б з iх перамог? – цiкаyна прыкiнуy Баян.

– Безумоyна, амерыканскi легат папскага.

– Дарэчы, – Баян задуменна пачухаy патылiцу, – мне адзiн палiтвязень з КПЗБ, што сядзiць у Бярозы-Картузскай, сiгналiзаваy: у iх тамака аyтарытэтны чыкагскi злодзей-камiнтэрнавец тэрмiн адбывае. Джон Смiт-Весон. Ён жа – Хросны. З iм мы бы далi прачухацца таму папскаму легату. Загадаеце дзейнiчаць, таварыш камандзiр?

– З канцлагера Бяроза-Картузская яшчэ нiхто не yцякаy, – слушна нагадаy Пранiк.

– Для сапраyднага чакiстага не бывае нiчога немагчымага, – запэyнiy Баян, – у таго палiтвязня-капэзэбоyца ёсць на волi памагатыя з простых. Нейкiя Стасiк i Чэсiк. Ён казаy, калi партыя загадае – сталёвыя драты перагрызуць, зямлю насамi yзаруць, Нёман па дне пяройдуць.

– Хлопцы хоць надзейныя? – па-чакiсцку прымружыyся камандзiр.

– Сам iх на вочы не бачыy. Канспiрацыя. Але, як той казаy, звяругi! Дык дзейнiчаем?




2


– Ну што, таварыш Хросны Смiт-Весон – дзейнiчаем, га? – хлопец з паблажлiвым тварам вясковага капэзэбоyца таргануy за рукаво турэмнай робы немаладога хударлявага мужчыну.

Хiсткi агеньчык свечкi адбiyся y васiльковых, як неба над Мiчыган-Возерам, вачах Хроснага.

– Хiба yсё гатова? – шнары i зморшчыны на разважлiвым твары склалiся y мазаiку зацiкаyленасцi.

– Га? Зараз усё i пабачыце, i зразумееце, таварыш амерыканскi камiнтэрнавец.

– Колькi разоy табе казаць, гэта для Дэфензiвы я камуняка, а насамрэч – нармальны тутэйшы буржуазны нацыяналiст.

Капэзэбовец хiтра прымружыyся i задзьмуy свечку.

– Зразумеy. Канспiрацыя, га?

– Га-га, – нiбыта пагадзiyся Хросны i махнуy рукой, – гакала!

Бразнула клямка, вязнi выбралiся з вiльготнай цемры былой манаскай келлi на свежае лагернае паветра.

Мярцвянае электрычнае святло пражэктараy з ахоyных вышак аблiвала старажытныя муры былога Картэзiянскага кляштара, ператворанага прыхаднямi-палякамi y канцлагер для нацыянальна-свядомых, камунiстых i сацыялiстых беларусаy. Вецер звiнеy калючым дротам агароджы. Ад балотных чаратоy, што пачыналiся адразу за кантрольна-следавай паласой, плыy паyпразрысты туман.

Хросны i капэзэбовец крадком прабралiся yздоyж сцяны турэмнага корпуса i спынiлiся за штабелем жалезабетонных бэлек, якiя палiтвязнi штодня цягалi праз увесь пляц пад прыцэламi карабiнаy аховы. Гэтыя фiзiчныя практыкаваннi рабiлiся па загадзе пана каменданта. З самое ранiцы i да палудня зняволеныя цягалi бэлькi ад лямуса да былой плябанii, а пасля палудня – ад плябанii да лямуса.

– А бэлькi не ляснуцца? – насцярожыyся Хросны.

– Нашы сябры-грамадоyцы спецыяляна iх гэтым разам так склалi, каб вам было дзе схавацца, – патлумачыy капэзэбовец.

Палiтвязнi асцярожна yскараскалiся па складзеных крыжом бэльках. Адсюль, з вышынi, можна было разгледзець не толькi пругкую спiраль калючага дроту па-над шчарбатым кляштарным мурам, але i балота з рэчкай, за якой прамалёyвалася стужка шашы.

Воля была зусiм блiзка. Здавалася, варта добра разагнацца, скочыць – i пабяжыш па роснай траве y вiльготную ноч, да цёмнае шашы. Але памiж мурам i кантрольна-следавой паласой сувора паyставалi загостраныя дубовыя слупы, густа пераплеценыя калючым дротам, праз якi было не прабрацца, не працiснуцца.

Вецер з балота разгойдваy на лiхтарах бляшаныя конусы са сляпучымi электрычнымi лямпачкамi. Пачварныя ценi бязладна кiдалiся па лагерным двары. За руiнамi касцёла злавесна чырванелi вокны асабняка пана каменданта. З iх даляталi ледзь чутныя гукi накцюрна.

– Нават пасля адбою свайго Шапэна грае. Кат! – маладзён звузiy вочы. – Нiчога, мы з iм яшчэ сустрэнемся на барыкадах!

Нябачны кажан са свiстам успароy крыламi павертра над галовамi вязняy. У гадавальнiку забрахалi сабакi, i лагодныя гукi накцюрна сцiшылiся. – А ты казаy, усё гатова, – расчаравана нагадаy Хросны, аглядаючы непахiсныя слупы. – Як дзейнiчаць збiраешся?

Капэзэбовец хiтравата пасмiхнуyся i выцягнуy з кiшэнi жалейку-самаробку.

– Эх, скручу я дудку! Такое зайграю! – прамовiy ён i цiха-цiха зайграy.

Песня жальбы паплыла над тужлiвым беларускiм краявiдам, бязлiтасна перакрэсленым калючым дротам. Ноч нечакана адгукнулася далёкiм шчаслiвым рохканнем. – Стасiк, Чэсiк! Га?! – узрадваyся заходнекамунiсты маладзён.

– Рох-рох, плюх-плюх, – азывалася начное балота.

– А хто там iдзе? – насцярожыyся Хросны.

– Нашыя хлопцы yжо блiзка, – вочы маладога камунiста заззялi падзабытым сялянкiм шчасцем.

– Чаму яны рохкаюць?

Малады вязень змоyнiцкi прыклаy палец да вуснаy.

З чаратоy, што хiсталiся адразу за калючым дротам, выткнулiся дзве вусатыя морды i цiкаyна заблiскалi дробнымi, што пацеркi, вачанятамi. Насы прагна yцягвалi паветра, маленькiя лапкi нецярплiва абмацвалi траву, нiбыта нечага шукалi i не знаходзiлi.

– Хлопцы з суседняга барака цэлы тыдзень анi хлеба, анi солi не елi. Для вас старалiся, – пафасна пахвалiyся маладзён.

– А гэтыя “рох-рох, плюх-плюх” жэрлi? – недаверлiва прымружыy вока беларускi мафiёзi.

– Па начах цэлы тыдзень iм салоны хлеб за драты кiдаy, да жалейкi прывучыy. І што цяпер будзе, самi пабачыце. Га?

А y прывiтальным рохканнi yжо прабiвалiся ноткi лёгкага расчаравання i нават незадаволенасцi.

Капэзэбовец выцягнуy з кiшэнi загорнутую y анучку лусту турэмнага хлеба, шчодра пасыпаy яе буйной соллю i кiнуy пачастунак на кантрольна-следавую паласу, але гэтым разам не за межы канцлагера, а акурат перад слупамi з нацягнутым дротам. Яго галодныя вочы зайздросна лыпнулi.

Бабры з блiжэйшай рэчкi, ужо тыдзень як прыкормленыя камунiстым, звыкла кiнулiся да жаданага, але пакуль недасяжнага пачастунку.

Стасiк першым тыцнуyся вусатай пысай у калючы дрот i злосна загырчэy. А вось разумнейшы Чэсiк адразу сцямiy, як можна дабрацца да салонага хлеба за непраходным бар’ерам. Дробныя, як у дзiцёнка, лапкi абхапiлi дубовы слуп. З-пад шырокiх здароyчых зубоy пасыпалася-паляцела пiлавiнне i трэскi. Неyзабаве слуп нахiлiyся, i нацягнутыя драты зазвiнелi. Праз колькi хвiлiн поруч з Чэсiкам шчыраваy Стасiк. Суседнi слуп ён схрумкаy, як тая амерыканская бензапiла. Слупы валiлiся адзiн за адным, нiбы дамiношныя косткi, i цягнулi-абрывалi сталёвы дрот.

Галодныя жывёлы спрытна yхойдалi апошнi шэраг слупоy i навыперадкi кiнулiся да прысоленага ласунка. Вiльготныя шырокiя хвасты надзейна замяталi сляды на yзаранай кантрольнай паласе.

Апалiтычныя беларускiя бабры Стасiк i Чэсiк нават не здагадвалiся, што праз сваю ненажэрнасць спрычынiлiся да беспрэцэдэнтнай чакiсцкай акцыi па арганiзацыi yцёкаy з Бярозы-Картузскай. Таварыш Баян, якi на загад камандзiра “Халоднай галавы” здзяйсняy аператыyнае кiраyнiцтва, прафесiйна збудаваy увесь ланцуг выканаyцаy. Уцёкi не каштавалi анi шэляга меднага, бо паслухмяны камунiсты, як i мае быць, рызыкаваy жыццём адно за абстрактную iдэю.

У таемным месцы пад балотнай купiнай Хроснага yжо чакала гумовая торба з цывiльнай вопраткай, якасна падробленымi дакументамi i пачкам златовак – вядома ж, фальшаваных. Сам Баян на вялiкай амерыканскай машыне “Пакард” быy ужо выправiyся з Гароднi, каб падабраць уцекача ва yмоyленым месцы.

Маладзён выцягнуy з бетоннага штабелю прыхаваны драyляны брус i перакiнуy яго на мур.

– Ну што, таварыш Хросны… Перадайце прывiтанне нашым таварышам з Камiнтэрна. Га? – малады камунiсты расчулена шморгнуy носам i выцягнуy з кiшэнi кiсет з махоркай, – гэта таварышы грамадоyцы вам у дарогу сабралi.

– Ведаеш, я перадумаy уцякаць, – з нечаканай суворасцю прамовiy той.

– Га? – не паверыy маладзён.

– І па той бок дроту “долi не вiдаць, кайданы няволi на руках звiняць”, – працытаваy адукаваны Хросны, – дый, што там, зрэшты, добрага быць можа? Асаднiцтва, прастытуцыя, парнаграфiя, эксплуатацыя, беспрацоy’е, санацыя, дыскрымiнацыя, паланiзацыя, Дэфензiва… Бездухоyнасць, як той казаy. Бач, бабры – i тыя галодныя.

– А можа, так яно i трэба? – пранiкнёна запытаy камунiсты.

– Не, хлопча, я лепш тут застануся, сярод сваiх. Тут чыста, цёпла i не страляюць, як у iншых месцах. За калючым дротам выспа стабiльнасцi i спакою. Мяне паважаюць, у мяне абутак i вопратка па сезоне, гарантаваная ежа тры разы на дзень i нiякага беспрацоy’я. Наш канцлагер – адзiнае месца y свеце, дзе нават прыхаднi не сумняваюцца, што ты праyдзiвы беларус.

– Усё слушна… Толькi б не было вайны, таварыш Хросны! Мне за кратамi таксама тое-сёе падабаецца. Але ж трэба некаму i там за духоyнасць, за народнае шчасце змагацца! – разгубiyся камунiсты. – Калi не вы, дык хто? Га?

– Там, – Хросны паказаy на начную беларускую дрыгву, – барацьбiтоy са змагарамi нiколi не бракавала. А дзе плён? Дзе шчаслiвае, заможнае жыццё?

– Ад вас плён будзе, так i вашыя таварышы казалi, з гэтага, як яго там … з Чэ-Ка. Га?

– З Чыкага? – знерухомеy Хросны. – Чаму ж ты раней не казаy, што гэта янкi мне yцёкi зарганiзавалi?

– Мо i янкi. Не ведаю. Але яны хлопцы чэ-ка-скiя, дакладна. Я ж ад пачатку казаy, – канчаткова сумеyся маладзён, – вас будзе чакаць вялiкi амерыканскi самохуд… Сухая яблыня дзiчка… На шашы… Дык што iм цяпер сказаць, га?

– Не пераймайся. Сам скажу.

Хросны сунуy у кiшэню кiсет, раскiнуy рукi крыжом i пайшоy па хiсткiм брусе да шчарбатага кляштарнага мура. Перш чым скочыць, ён азiрнуyся:

– Цябе як клiчуць?

– З-за жалейкi Пеюном празвалi, – разгубiyся маладзён i войкнуy.




3


– Ой, бярозы ды сосны… – размiлавана роy кiроyца y чакiсцкай скуранцы i круцiy руль шляхотнага “Пакарда”.

– … партызанскiя сёстры… – згодна падхапiy таварыш Баян i нервова глянуy на гадзiннiк. – Праз тры гадзiны мусiм быць пад Картуз-Бярозай. Цiснi на акселератар! За сiняватым куленепрабiвальным шклом амерыканскага лiмузiна шпарка беглi балоты, лясы, сенажацi ды iншыя някiдкiя адметнасцi класiчнага тутэйшага краявiду.

Бралася на вечар. Па шашы нетаропка кацiлiся палягчэлыя сялянскiя вазы. Гаспадары, што yдала распрадалi на Гарадзенскiм кiрмашы сала, яйкi i млека, адзначалi свае бiзнесовыя поспехi дарагой “вудкай крамнай ”.

– Счакай, не апярэджвай, – загадаy кiроyцу Баян i апусцiy шкло дзвёркi. “Пакард” паволi сунуyся каля самага воза. Конь палахлiва скасавурыyся на нiкеляваны радыятар з крылатай срэбнай скульптуркай.

– Дзень добры, таварышы сяляне! – прывiтаyся чакiсты.

Гаспадар павагаyся, збянтэжаны словам “таварышы”, што прагучала з лiмузiна, i на yсялякi выпадак зняy шапку.

– І вам дзень добры, паночкi, – вясковец зацiснуy памiж каленяy малую пляшачку, на донцы якой яшчэ боyталася крыху “вудкi”.

– Дорага ж каштуе. Не шкада грошай, крывавым мазалём заробленых? – падначыy Баян.

– Дык нагода ж ёсць, – селянiн выцягнуy з-за халявы колькi златовак, – са швагерам пяцёх парсюкоy прадалi! – А што не дапiваеце?

– За каyнер закласцi пакiнулi, – уздыхнуy гаспадар.

– Гэта як, таварышы? – зацiкавiлiся чакiстыя.

Селянiн знiзаy плячыма:

– Плесканем крыху на далонь i па шыi, як паны адэкалёнам. Хай уся вёска думае, што мы шмат у шынку выпiлi.

– Во да чаго паны-эксплуататары працоyны люд давялi! – шчыра абурыyся Баян. – Не адчайвайцеся, таварышы сяляне. Вызваленне з Усходу yжо блiзкае. Як Саветы прыйдуць, зажывеце – гарэлка танная. Гнуць спiну не трэба, гуляй, пi сабе на здароyе ад панядзелка да панядзелка.

– Хай сабе i танная, а жыць з чаго, як не з працы? – з вясковай разважлiвасцю запярэчыy селянiн.

Баян выцягнуy з шырокiх галiфэ крамлёyскую пляшку, вытаргнуy зубамi рубiнавую зорку-корак i добра-такi каyтануy з рыльца.

– Глядзiце, зайздросьце, я – грамадзянiн Савецкай Беларусi! – ганарлiва дакляраваy ён i выцер падбароддзе рукавом. – Няма y нас на каго спiну гнуць! У нас няма дваранаy, у нас усе роyныя! Ганiце польскiх паноy i падпанкаy! Стварайце камiтэты сялянскай беднаты! Уступайце y падпольныя парт’ячэйкi! Чытайце “Звязду” ды “Савецкую Беларусь”! Купляйце танную кантрабандную “Крамлёyскую” толькi y шынках Навума Фабрыканта! І тады, як прыйдуць Саветы, кожнаму селянiну дадуць па такiм самым лiмузiне, як у нас!

– Калi за Саветамi жыццё такое шчаслiвае, то, можа, i людзi там не памiраюць? – хiтра прымружыyся селянiн.

– Старыя – памiраюць, – скрушна прызнаyся чакiсты, тут жа схамянуyся, выправiyся, – але ненадоyга.

Кiроyца злякана зiрнуy на старэйшага таварыша i прыцiснуy газ. “Пакард” iрвануy па шашы.

– Ты чаго? – здзiвiyся агiтатар, – я нават пачаставаць iх не паспеy!

– Таварыш Баян! Знаходзячыся на тэрыторыi, часова кантраляванай класавым ворагам, ты злосна парушыy канспiрацыю, – сувора нагадаy кiроyца y скуранцы, – таварыш Пранiк такога нiколi не даруе. Да цябе я гэткага ж балбатуна вазiy. І ведаеш, куды яго язык завёy? У Курапаты!

У салоне запанавала маyчанне, было толькi чуваць, як роyна гудзе магутны васьмiцылiндровы рухавiк – жарэ палiва i кiламетры, бы тая свiння памыi. Мiльгацелi бярозы ды сосны. У далiне, залiтай фiялетавым паyзмрокам, шапталiся явар з калiнай. Стракацелi вузкiя сялянскiя надзелы – палосы. Абапал дарогi крыжамi-волатамi чарнелi тэлеграфныя слупы.

Пагоркi незаyважна змянiлiся роyнай, як патэльня, зямлёй. Стомлены дарогай кiроyца пацiху дзёyб носам.

– Якi прывабны краявiд! Якая паша! Якое поле! Ну проста цуд прыроды! – пранiкнёна пракаментаваy Баян. – Тут табе не Гарадзеншчына. Стратэгiчная роyнядзь ад краю да краю. Танкавая калона па ёй, нiбы, на парадзе пойдзе. Шчаслiвыя дзяyчаты y вышыванках нашых вызваленцаy вiтаць выйдуць, непераможных i легендарных. Вось толькi мост наперадзе, яго пiлсудчыкi напэyна замiнiруюць. Варта загадзя парашутны дэсант скiнуць.

– Ага… – толькi i азываyся сонны кiроyца, ды далей дзёyб носам.

Насып набiраy вышыню, за шклом пабеглi парэнчы маста.

– Глянь, дзеyкi! – шчаслiва выгукнуy Баян.

– Ага… – прагучала з ранейшай санлiвасцю.

– У рэчцы плёхаюцца, што тыя бабрыхi!

– Ну i хай сабе. – Голыя! – працягваy спакушаць старэйшы чакiсты.

Кiроyца нарэшце зiрнуy на раку млява i абыякава, нават галавы не павярнуy:

– Хiба ж то дзеyкi? Простыя сялянкi! Вось на гарадзенскай Раскошы – сапраyдныя дзеyкi стаяць! Майткi карункавыя. Панчохi ядвабныя. Вусны падведзеныя. А водар якi ад iх сыходзiць! Не прамiнуць. Мяне на Раскошу штовечар як магнэзам цягне. Каб не прапанаваy ты таварышу Пранiку гэтага амерыканскага Хроснага, адцягнуyся бы я напоyнiцу. У “Kajakowym klubie” сёння танцы. А пасля танцаy у кожнага шляхотнага фацата на кожным калене сядзiць па вясёлай кабеце.

“Пакард” мiнуy мост. Сiнiя прыцемкi канчаткова апанавалi шашой. Запалалi фары, i y конусах жоyтага святла мiльгануy кiламетровы слупок. Баян зашамацеy картай-двухвярстоyкай. Падобны да сардэлькi палец упэyнена сунуyся па лiнii дарогi, што yпiналася y грунтоyку.

– Праз тры кiламетры – канец шашы. Там збочваем направа, – старэйшы чакiсты тыцнуy у скрыжаванне, падобнае да лiтары “Т”.

Кiроyца падбадзёрыyся: – Картуз-Бяроза зусiм блiзка?

– … яшчэ адзiн праехалi, – Баян адзначыy позiркам кiламетровы слупок i, каб не памылiцца, загнуy палец, – …i яшчэ кiламетр, – другi палец прыцiснуyся да далонi.

У святле фар насустрач нiкеляванаму капоту бег па yзбочыне трэцi павапнавы слупок. Але анi Баян, анi кiроyца на яго не глядзелi, як не заyважылi i знак, што папярэджваy: шаша тут упiнаецца y гравейку, i трэба збочваць або налева, або направа. Абодва чакiстыя, нiбыта па нячутнай камандзе, прыкiпелi позiркамi да зграбнай дзявочай постацi y неглiжэ, што зрокава замыкала перспектыву начной шашы. Ядвабныя панчохi льснiлiся y святле фараy. Праз узорыстыя карункi парыжскiх майткаy прасвечвалi гладкiя малочныя сцёгны. Пяшчотны ветрык забаyляyся пульхнымi бурштынавымi валасамi. Вялiкiя зеленкаватыя вочы гарэлi гарэзлiва i юрлiва.

– Курва-а-а… – малiтоyна прастагнаy кiроyца, зварочваючы шыю на дзеyку y неглiжэ.

Шоргат гумовых пратэктараy па бруку рэзка змянiyся сухiм шамаценнем граверу. Колы бранiраванага “Пакарда” храбуснулi сакаyной травой на yзбочыне двухметровага насыпу i сталi намотваць на сябе паветра з ранейшым iмпэтам. Таварыш Баян здзiyлена прыyзняy бровы i схамянуyся – цяпер ён чуy толькi посвiст ветру, што абцякаy лiмузiн у свабодным палёце, ды роyны, як у самалёце, гул рухавiка.

– Гамуй! – спознена залямантаваy ён i заплюшчыy вочы.

Грымнула. “Пакард” з загамаванымi коламi падраненым бамбардыроyшчыкам ляснуyся на вiльготную пашу. Нiзкi yзмоцнены бампер бязлiтасна yзараy дзёран. З-пад сарванай накрыyкi радыятара засвiстала.

– Таварыш Баян!.. Таварыш Баян!.. – загаласiy кiроyца, як маладая yдава на вясковых могiлках. І толькi калi старэйшы чакiсты зразумеy, што лёс гэтым разам усё ж злiтваyся з яго, расплюшчыy вочы.

– А-ёй!.. – адразу ж сцяyся Баян.

З-пад самага лабавога шкла на яго самотна пазiрала юрлiвае зеленкаватае вока. Аднавокая нежывая курва y падраных панчохах раскiнулася на капоце y позе марской зоркi. Праз бурштынавыя валасы няроyна струменiла пара. Бездакорныя цыцкi з ягадкамi смокчаy мацiцова блiшчэлi y прывiдным месяцовым святле.

Баян асцярожна падаyся наперад, зазiрнуy у сляпую вачнiцу курвы i здрыгануyся. Шкляное зеленкаватае вока гулка праценькала па лакiраваным капоце i скацiлася y траву.

Кiроyца баязлiва падняy лабавое шкло. Яго дрыготкiя пальцы кранулi бурштынавую пасму.

– Давай яе сюды, – прагучала каманда.

Агледзеyшы расколатую галаву, таварыш Баян каротка i нервова рагатнуy:

– Твая праyда. З гарадзенскай Раскошы дзеyка. Яшчэ yчора y вiтрыне французскай крамы стаяла. Манекен.

– Курва парцалянавая, – пагадзiyся кiроyца, – прыехалi…

Старэйшы чакiсты абышоy машыну i прысвiснуy.

– Згубiлi мы з табой класавае чуццё – за буржуазнымi майткамi ды белапольскiмi цыцкамi варожую правакацыю не згледзелi. Чорта лысага мы адсюль без дапамогi выберымося. А праз гадзiну Смiта-Весона трэба падабраць. Давядзецца таварышу Пранiку сiгналiзаваць.

Кiроyца падняy сядзенне, выставiy на капот грувасткую рацыю з доyгай антэнай-чарацiнай.

– “Халодная галава”, “Халодная галава”… – шэптам выклiкаy камандзiра Баян, – я “Доyгiя рукi”…

Раптам скрозь хрубаст радыёперашкодаy прабiyся здзеклiвы голас Шалёнаса Халераса:

– Галава… галава… чэляс табе y глоткас, каб галава не хiсталася. Ну як, упадабалi французскую Альжбету – вясёлую кабету? Таварышу Пранiку нашае жмудзiнскае прывiтанне!




4


Халодны туман слаyся па-над самымi балотнымi хмызамi. Чорныя вокны вады дрыготка адбiвалi размытыя абрысы чаратоy. Недзе y непраходнай пушчы злавесна закугукаy пугач, i галодны воyк азваyся працяглым жудасным скавытаннем.

Хросны скакаy з купiны на купiну на злом галавы. Скрозь шоргат чаратоy яму y спiну неслася злоснае бабровае рохканне. Чалавеку, якi пражыy, бадай, палову свайго лiхтужнага жыцця y каменных джунглях, нялёгка было спаборнiчаць у спрытнасцi са спракаветнымi насельнiкамi беларускiх балот. Дый хто мог даць рады yцекачу?

Хроснага нарэшце спынiла рака. Былы вязень у роспачы азiрнуyся – галодныя грызуны бязлiтасна падступалiся.

– Стасiк, Чэсiк… – лагодна прамовiy Хросны. – Адчапiцеся! Хрыстом-Богам прашу!

Нажаль, добрае слова не дапамагло. Галодныя бабровыя вочкi не пакiдалi надзеi на паразуменне. Шырокiя, як секачы, зубы, хiжа ляскалi y цемры. Мокрыя хвасты нервова мянцiлi па траве.

– Рох-рох! – ашчэрыyся Чэсiк i агрэсiyна пасунуyся наперад.

Былы вязень нiколi не спадзяваyся на цуды, нi y каго не прасiy лiтасцi: анi y копаy-жандараy, анi y прыроды. Махорка з разарванага зубамi кiсета паляцела y вусатыя бабровыя пысы. Стасiк з Чэсiкам адразу заенчылi i зацерлi лапкамi зацярушаныя вочкi.

– Бывайце здаровы, жывiце багата, – прымiрэнча развiтаyся з iмi yцякач i няспешна падаyся да крывога бервяна-кладкi, што рэльефна чарнела нiжэй па рачной плынi.

Тайнiк з гумовым мехам Хросны адшукаy адразу. Някiдкi, але шляхетны стройчык быy пашыты нiбыта па мерцы, знятай з былога вязня. Праyда, навюткiя палатняныя чаравiкi з лакiраванымi насамi крыху мулялi. Пiнжак падаyся яму падазрона зацяжкiм. І не дзiва – у кiшэнях ляжалi дакументы, наладаваны партцыгар, запальнiчка, ладны пачак новых златовак i нават срэбны гадзiннiк на доyгiм ланцужку. Але yцекача больш за yсё yсцешыy цяжкi нiкеляваны браyнiнг з пукатым рыфлёным дзяржальнам.

Былы палiтвязень нарэшце выбраyся з балота i агледзеyся. Шаша з прысадамi была непадалёк. Але дзе тая сухая яблыня-дзiчка, пад якой яго павiнна чакаць вялiкая амерыканская машына?

Лiтыя гумовыя падэшвы хрумсцелi жвiрам. Кiслародная свежасць вольнага ветру прыемна асцюджала твар. Хроснаму вельмi хацелася прылегчы ля старога гасцiнца, рукi вольна раскiнуць ушыркi i слухаць, як шумяць бярозы, калышуць-люляюць свой напеy векавы. Але ён мусiy iсцi – свiтанак ужо фарбаваy скрай неба y колер малiнаyскага яблыка.

За паваротам уцякач прыпынiyся. На yзбочыне yрачыста, нiбыта пацярпелы аварыю акеанiчны лайнер, высiyся вялiкi самохуд. Былы чыкагскi бутлегер беспамылкова вызначыy марку грузавiка – “Студэбекер”. “Вялiкi амерыканскi самохуд, – згадаy Хросны словы маладога капэзэбоyца. – Супала”.

З-пад узнятага капота лiлося бляклае электрычнае святло. Нябачны механiк корпаyся y рухавiку, насвiстваy самому сабе “Янкi дудль”. На тэнтаваным брэзентам кодабе бялеy вялiкi надпiс JANKI. “Ну, хлопцы зусiм з глузду з’ехалi. Яшчэ б амерыканскi сцяг вывесiлi!” – жахнуyся былы чыкагскi бутлегер.

Але Хросны не спяшаyся падыходзiць да машыны, бо колькi нi yглядаyся y краявiд – старой сухой яблынi так i не yбачыy. І тут з-пад узнятага капота пырснулi-разляцелiся дробныя электрычныя жарынкi.

– Fuck you! – высокi ладны маладзён са шрубоyкай у руцэ адскочыy ад машыны i затрос перабiнтаванай далонню, – Shit!

Хросны замiлавана пасмiхнуyся, бо даyно yжо не чуy мiлай сэрцу амерыканскай лаянкi.

“Усё супала. Праyдзiвыя янкi”, – узрадваyся Хросны i без ваганняy падаyся да “Студэбекера”.

Маладзён са шрубоyкай цiкаyна разглядаy мужчыну y стройчыку, якi невядома што рабiy у свiтальных прыцемках на старым гасцiнцы. – Hello! How do you do? – прывiтаyся Хросны.

– Fine. Thanks, – надзвычай уздрадваyся маладзён i яго валошкавыя вочы нахабна блiснулi.

– Янкi? – прымружыyся былы чыкагскi бутлегер.

– Янкi, янкi, – хлопец з нахабнымi вачыма ганарлiва павеy рукой, дэманструючы кiдкi надпiс на тэнтаваным кодабе.

– Are your from… з Чыкага, са штату Ілiнойс? Выбачай, хлопча, даyнавата не было з кiм па-ангельску слоyцам перакiнуцца.

Маладзён зарагатаy i хiтра падмiргнуy:

– Не! Не з Чыкага, але з Амерыкi.

– Паехалi, пакуль пшэцкiя мудзiлы не панаехалi! – Хросны нервова глянуy на гадзiннiк.

– Я iх таксама ненавiджу! – узрадваyся роднаснай душы кiроyца “Студэбекера” i гасцiнна запрасiy уцекача y кабiну. – Тады, дзядзька, сядай. Што пыл таптаць?

Зароy магутны рухавiк, закалацiyся рычаг пераключэння скрынi бегаy. Амерыканскi грузавiк-асiлак упэyнена зашаргацеy па бруку.

– Куды? – Хросны з палёгкаю распусцiy гальштук, i з-пад кашулi блiснуy залаты абразок са Святым Януарам.

– У Рыгу. Бывалi там? – кiроyца зубамi зацягнуy вузел на забiнтаванай руцэ.

– Падыйдзе. З рукой што сур’ёзнае? – паспачуваy Хросны.

– Не страшна. Гэта яшчэ, як у Амерыцы быy. Я там трох мудзiл на горкi яблык збiy.

– Іх i y нас не бракуе. Асаблiва y Картуз-Бярозе, – пагадзiyся Хросны i канчаткова пераканаyся, што маладзён з нахабнымi вачыма, той самы янкi, пра якога гаварыy малады капэзэбовец.




5


Вораг-жандар дапалiy папiросу i цяжкiм позiркам прыцiснуy да сцяны маладога капэзэбоyца, якi стаяy апошнiм у даyжэзным шэразе вязняy Бярозы-Картузскай.

– Зубы пакажы, – жандарскiя пальцы бязлiтасна схапiлi крысо турэмнай робы.

Камунiсты паслухмяна ашчэрыy дробныя, як часнык, зубкi.

– І y гэтага цэлыя, – расчараваyся жандар, выцягнуy з кiшэнi галiфэ жменю свежых дубовых трэсак i зняважлiва кiнуy iх у твар капэзэбоyца. – Ну што, так званыя “свядомыя” спадары i таварышы, а насамрэч – мужыкi-хамы-быдла-тэрарыстыя. Апошнi раз пытаюся – хто з вас перагрыз слупы на кантрольна-следавой паласе? Маyчыце? Тады будзеце бетановыя бэлькi цягаць.

– Так мы iх, пан Янукевiч, i так штодня цягаем! – асцярожна нагадаy нехта з даyжэзнага шэрагу.

– Цягалi па адной, будзеце – па дзесяць! І не цягаць, а грызцi!

– Пан жандар, хлеба няма, солi няма, махоркi не засталося, – паскардзiyся малады вiленскi камунар у акулярах з расколатым шкельцам, – поyная няшчымнiца. Хоць бетон грызi! У каго сваякi на вёсцы, тыя харчы з волi атрымоyваюць. А я сiрата-месцiч. Як да канца тэрмiну не дажыву, дык пану давядзецца адказваць.

Жандар Янукевiч няспешна прайшоyся yздоyж сцiшэлага шэрагу. Па канцлагернай завядзёнцы падобная фраза магла каштаваць вязню дзесяць дзён карцэра. Але гэтым разам абышлося: камунар, сам таго не ведаючы, крануy сантыментальныю струну y душы жандара.

– Я ж сам тутэйшы сiрата, – амаль па-чалавечы yздыхнуy Янукевiч, – мяне сёстры-кармелiткi y Школе Падставовай гадавалi. І што характэрна, вялiкiм панам стаy! Хто скажа – чаму?

Зняволеныя маyчалi прыгнечана.

– А таму, – жандар павучальна yзняy палец, – што, у адрозненне ад вас, мужыкi-хамы-быдла, у беларускай школе я не вучыyся, вашых газет i кнiг нiколi не чытаy, ды й чытаць не збiраюся. А цяпер паyтараю: хто згрыз слупы?..

Вецер звiнеy калючым дротам, скавытаy у комiнах былога картэзiянскага кляштара, кiдаy пылам у твары палiтвязняy, сек па нагах колкiм пяском. Стары раскудлачаны крумкач чарнеy на вiльчыку турэмнага корпуса знакам бяды. Цьмяна паблiсквала зброя y руках ахоyнiкаy на вышках. Янукевiч бессэнсоyна сноyдаyся па пляцы. Яго мудрагелiстая лаянка з нечаканымi параyнаннямi i недарэчнымi метафарамi прымушала нiякавець нават спрактыкаваных тэрарыстаy – забойцаy агентаy Дэфензiвы.

Вусаты дасведчаны грамадовец асцярожна схiлiyся да вуха маладога капэзэбоyца:

– І сноyдаецца, i сноyдаецца… што той пёрд пад коyдрай.

– Ужо дзесяць гадзiн мiнула, як Хроснага адшукаць не могуць. За гэты час не тое што да Баранавiчаy, да самой Рыгi можна было дабрацца! Га?

– Не зловяць уцекача да наступнай ранiцы – пагоняць з жандараy нашага Пярдолка, як з Гарадзенскага Цэнтрала калiсьцi выперлi.

– Га? Так, чуy! Пярдолэк за дзеyкамi y турэмнай лазнi падглядаy!..

Дасведчаны грамадовец меy рацыю: тутэйшы сiротка Вiктар Янукевiч хоць i выбiyся y польскiя жандары, але так i не здолеy пазбыцца ганебнай мянушкi “Пярдолэк”, як, зрэшты, i непрыстойнай манеры падглядаць за голымi дзяyчатамi.




6


“Пакард” выцягнулi на шашу валамi толькi пад ранiцу. Бранiраваны лiмузiн асаблiва не пацярпеy – рухавiк запусцiyся адразу. Але час быy беззваротна страчаны. Без сумневу, уцекача yжо даyно шукалi жандары.

Змрочны кiроyца гнаy легкавiк да абумоyленага месца. Таварыш Баян нервова падкручваy колца настройкi рацыi i шалохаyся ад кожнага гуку y навушнiку. Перспектыва зноyку пачуць голас Шалёнаса была для яго невыноснай.

Калi сонейка канчаткова паднялося па-над лесам, сеанс сувязi быy наладжаны.

– “Доyгiя рукi”, “Доyгiя рукi”, – адгукнуyся таварыш Пранiк, – гэта “Халодная галава”. Спадзяюся, таварыш амерыканскi камiнтэрнавец ужо з вамi?

– Дакладаю, таварыш Пранiк! Мы сталi ахвярамi жахлiвага тэракту, – з уласцiвай чакiстым бездухоyнасцю схлусiy таварыш Баян, – на нас здзейснiy наезд цэлы эскадрон баевiкоy польскай лёгкай кавалерыi. Дзесяць белапалякаy забiтыя, астатнiя рассеяныя. Баявая машына атрымала лёгкiя пашкоджаннi, але час страчаны. Працягваем рух у бок Бярозы-Картузскай. Адстрэльваемся ад…

– Ну ты, стралок варашылаyскi, казёл смярдзючы, – з бальшавiцкай непасрэднасцю абсёк падначаленага таварыш Пранiк, – мне па херу дым: кавалерыя, аэраплан, бронецягнiк, дырыжабль цi бабскi батальён. Не даставiце мне амерыканскага таварыша – выканаю асабiста. Можа, i грошы пiлсудчыкi y вас адабралi?

– Не, – чакiсты спалохана замiргаy, – народныя грошы, прызначаныя для тэрарыстычнай дзейнасцi, згодна iнструкцыi, можна згубiць толькi з жыццём!

– Карацей, мудзiлы, слухайце мяне сюды. Як не прывязеце нашага амерыканскага таварыша Смiта-Весона, будзеце y мiнскiм парку Чэлюскiнцаy з парашутнай вежы скакаць. Без парашутаy, вядома. Што скажаш?

– Правiльнае i вельмi своечасовае рашэнне, таварыш Пранiк, – знiякавела адказаy Баян.

– З камунiстычным прывiтаннем, дарагiя таварышы. Канец сувязi.

Дрыготкiя рукi чакiстага прыyзнялi скураное сядзенне. Эбанiтавая скрынка рацыi заняла належнае месца y тайнiку побач з крамлёyскiмi пляшкамi i ладным брыкетам буйных банкнотаy, загорнутым у газету “Звязда”.

– Што ты так расхваляваyся? – знiзаy плячыма кiроyца. – Спадзяюся, твой капэзэбовец усё правiльна растлумачыy таварышу Смiту-Весону: схованка пад балотнай купiнай, гумовы мех i вялiкi амерыканскi самохуд. Хiба y гэтых мясцiнах можа трапiцца другi амерыканскi аyтамабiль?




7


Магутны даyжэзны “Студэбекер” упэyнена прасаваy гасцiнец. Шырокiя колы калацiлiся на камянях брукаванкi. Сонца крышылася y бакавым шкле, i Хросны павярнуyся да дзвёркi спiной.

– Ой, дзядзька, я ж назвацца забыyся, – кiроyца добразычлiва падаy руку, – Янка я. Янка Лабановiч. Не чуy? Пачуеш яшчэ. Мяне нават у Амерыцы кожны сабака ведае.

– Хросны, – уцякач з Бярозы-Картузскай са шчырай павагай пацiснуy шырокую далонь.

Кiламетраy дзесяць ехалi моyчкi. Абапал гасцiнца блiшчэла збожжа y яснай далi, сiнелi мiла васiлькi. Былы чыкагскi бутлегер асцярожна касавурыyся на маладога кiроyцу i прыкiдаy ягоную вагу y беларуска-амерыканскiх мафiёзных колах. Сам Лабановiч амаль не зважаy на позiркi пасажыра, насвiстваy “Янкi дудль” i раз-пораз садзiy па рулi кулаком, нiбы бiy у лыч.

Нечакана y перспектыве брукаванкi з’явiyся нейкi шляхотны легкавiк. Хросны абачлiва схiлiy голаy, прыкрыy твар далонню i асцярожна глянуy на гасцiнец скрозь пальцы. Насустрач нахабна гнаy доyгi лакiраваны “Пакард”. Сонечныя прамянi зiхотка адбiвалiся ад срэбнай крылатай фiгуркi на нiкеляваным радыятары. За лабавым шклом прамалёyвалiся нейкiя нетутэйшыя пысы.

– Яшчэ адзiн амерыканец, – пракаментаваy Лабановiч.

– У Амерыцы на гэткiх карах адно мудзiлы i ездзяць, – пасмiхнуyся Хросны, бо згадаy, што менавiта на “Пакардзе” выправiyся y свой апошнi шлях да закiнутых бойняy чыкагскi шэрыф. – Ды не бачыy я y нашай Амерыцы такога самохуда, – крыху здзiвiyся Янка. – А вось мудзiлы не зводзяцца.

Хросны падазрона зiрнуy на кiроyцу:

– Не бачыy, дык не бачыy… Бывае. Дарэчы, а дзе ты y Амерыцы атабарыyся?

– Як табе, дзядзька, растлумачыць? Ля самага сiняга возера. Іх там тры. Вось шкада, назву забыyся, але тое возера самае вялiкае.

Уцякач з Бярозы-Картузскай скасавурыyся:

– Дзiyна, што назву згадаць не можаш.

– Я ж у той Амерыцы зрэдку бываю. Бiзнес у мяне там, ну i… пара дзевак, вядома ж. “Студэбекер” праехаy мост. Халодным срэбрам ззялi хвалi мiж камянёy лiючайся ракi. На мастках вясковыя маладзiцы, стоячы рачкi, пралi бялiзну.

– А дзе ты, дзядзька, па-ангельску намайстрачыyся гаварыць? – пацiкавiyся Янка Лабановiч, разглядаючы y аyтамабiльным люстэрку вабныя жаноцкiя постацi.

– Мне мудрасцi кнiжнай не даy лёс пазнацi, мой бацька не ведаy раскошаy такiх, – паэтычна yхiлiyся ад прамога адказу Хросны i пазяхнуy. Ён не спаy больш за суткi. Доyгая дарога, мяккае сядзенне, утульная кабiна i аднатоннае шаргаценне колаy мiжволi закалыхвалi. Жахлiвая Бяроза-Картузская iмклiва аддалялася. Уцекача хiлiла y сон. Да таго ж беларускi мафiёзi канчаткова пераканаyся, што новы знаёмец i ёсць тым самым “янкi з Чыкага”, якi мусiy яго падабраць.

– Дарэчы, а за што ты мудзiлаy у Амерыцы збiy? – былы вязень спагадлiва паглядзеy на перабiнтаваную руку кiроyцы.

– А хiба мала таго, што яны – мудзiлы? – шчыра патлумачыy Янка, – колькi можна чакаць мiласцяy ад прыроды? Нiхто нам, беларусам, не дасць рады, хiба што мы самi сабе. Бярэш кiй, i…. Дзядзька Хросны, ну ты мне вось шчыра скажы: цi маю я права зламiць мудзiлу хаця б адну руку?

– Маеш! – не вагаючыся, азваyся беларускi мафiёзi. – …ключыцу i пяць рэбраy, – задуменна прымружыyся Лабановiч.

Хросны памаyчаy, разважаючы.

– Так, – вырак ён сур’ёзна, – безумоyна, ты маеш права зламiць мудзiлу хаця б адну руку, адну ключыцу i мiнiмум пяць рэбраy.

– …скiвiцу, лытку… – засяроджана працягваy Янка.

– М-м-м… магчыма. Што-небудзь яшчэ?

– …i адбiць копчык! – нарэшце скончыy кiроyца.

– Ды я проста yпэyнены y тваiм праве скалечыць любому бездухоyнаму мудзiлу хаця б адну руку, адну ключыцу, пяць рэбраy, скiвiцу, лытку i, вядома ж, адбiць копчык!

– Я так i думаy! – шчыра yзрадваyся Лабановiч.

– Толькi чаму ты такi брутальны? Няyжо жыццёвы досвед такiм зрабiy? – пазяхнуy былы палiтвязень.

– Дзядзька Хросны! Ну хiба я вiнаваты, што яны прыхаднямi-мудзiламi да нас панаехалi i мой край не паважаюць?! – драматычна прамовiy Лабановiч. – Я ж на сваёй роднай зямлi жыву, а не на iхняй! То, як ты прыехаy на маю зямлю, шануй маю веру, маю мову, мой край i маю працу. А я буду шанаваць цябе! Гэта i ёсць нармалёвы беларускi буржуазны нацыяналiзм. А тыя, хто такiя прынцыпы не падзяляюць, у мяне заyсёды на горкi яблык дастаюць!

– Мне сiмпатычная твая жыццёвая фiласофiя, – стомлена прамармытаy Хросны. – Добры ты хлопец. Лупцуй мудзiлаy i надалей. Прабач, Янка – засынаю. Перад мяжой пабудзi.

– Якая яшчэ мяжа? – здзiвiyся Лабановiч, але адказу не пачуy, стомлены пасажыр ужо спаy.

Неyзабаве “Студэбекер” звярнуy з гасцiнца, i за лабавым шклом паyстала вялiзная шыльда:



SADOVAJA HRAMADA “JABLONAUSZCZYNA”

SZYNOK “RYHA”





8


Далейшыя падзеi y канцлагеры Бяроза-Картузская разгортвалiся iмклiва. Пасля палудня жандара Янукевiча выклiкалi да пана каменданта, вядомага на yсе Крэсы Ўсходнiя вытанчанай жорсткасцю i выкшталцоным эстэцтвам.

Янукевiч уздымаyся па сходах асабняка нiбы асуджаны да шыбенiцы. З адчыненых вокнаy лiлася паэтычна-змрочная мелодыя до-мiнорнага Накцюрна Шапэна. Рыпучыя жандарскiя боты мiжволi патраплялi y такт.

Нядаyна памерлы начэльнiк дзяржавы маршалак Пiлсудзкi ласкава пазiраy з партрэта на пана каменданта, якi, натхнёна прымружыyшы вочы, сядзеy за блiскучым кабiнетным раялем. Доyгiя дагледжаныя пальцы лашчылi клавiшы.

Раяль злёгку хiснуyся i падаyся наперад, але неyзабаве выраyняyся i спалохана задрыжэy.

– Вас, бездухоyных хамулаy-беларусiнаy, нават Шапэн не праймае! – скрозь зубы працадзiy пан камендант, – раyней трымайце! Гэта вам не бэлькi цягаць!

Трое схуднелых палiтвязняy з чырвонымi ад напругi тварамi, ажно жылы выперла, трымалi цяжкi чорны раяль з наyмысна адкручанымi ножкамi. Карцiна збольшага нагадвала пахаванне – нiбыта зняволеныя сабралiся выносiць дарагую лакiраваную труну.

Янукевiч неабачлiва падаyся наперад. Боты непрыстойна рыпнулi. Пан камендант гiдлiва скрывiyся, але дайграy-такi жалобны накцюрн, праyда, без ранейшай пранiкнёнасцi.

– До вшысткiх д’яблув, пся крэв, – пiянiст зняy цяжкiя ноты з пюпiтра.

Палiтвязнi таропка пацягнулi бязногi музычны iнструмент у суседнi пакой.

– Пане камендажэ, мэльдую… – ляснуy абцасамi жандар.

– Ну ты, Пярдолэк пердалёны, – сантыментальная задуменнасць iмгненна выпетрылася з камендантавага твару, – i дзе падзеyся тэй гувняжны фацат Смiт-Весон?

– Шукамы… – Янукевiч з жахам пазiраy на тое, як пальцы з адпалiраванымi пазногцямi сцiснулi шырокi карэнчык нотаy, – мною раскрытая разгалiнаваная агентурная сетка…

Жандар не паспеy скончыць рапарт – па зубах яму ляснуy важкi, як цаглiна ружанскага замка, зборнiк накцюрнаy Шапэна.

– Даю табе яшчэ суткi на пошукi yцекача, – пан камендант пасмiхнуyся ласкава, – а як не зловiш, дык сам пойдзеш на яго месца. Пасаджу на ланцуг да тэрарыстаy – забойцаy жандараy.

– Дык я ж нi y чым, нi што, нi Божа ж мой… – Янукевiч злiзаy кроy з рассечанай губы.

– Калi ты пра Крымiнальны Кодэкс i артукул карны, то не хвалюйся, знойдзецца. Натхнення i фантазii y мяне хопiць. Хочаш, “згвалтаванне” зарганiзую?

У свой сiроцкi пакойчык жандар Пярдолэк вярнуyся зняважаным i знясiленым. Лавiць амерыканскага камiнтэрнаyца не хацелася. Што са скуры вылузвацца? Усё адно марна! Думаць пра яго – таксама. Хацелася нажлукцiцца ды забыцца на yсю лiхтужную брыду: i на пана каменданта з яго накцюрнамi i бязногiм раялем, i на бездухоyных хамулаy-вязняy.

Але грошай у Пярдолка не было yжо больш за тыдзень. Блiжэйшым месцам, дзе па чутках, жандарам налiвалi y крэдыт, быy шынок “Рыга” y мястэчку Яблонаyшчына. Дабрацца туды можна было i па чыгунцы, але yласная матацыклетка скарачала час на дарогу амаль удвая.




9


Вось ужо шэсць гадзiн даyжэзны шляхотны “Пакард” крэйсiраваy па гасцiнцы y раёне Бярозы-Картузскай. Кожнага разу лiмузiн прыпыняyся пад сухой яблыняй-дзiчкай. Пасажыр i кiроyца штораз скручвалi шыi, выглядаючы yцекача – амерыканскага камiнтэрнаyца. Але нiкога падобнага да яго так i не пабачылi.

Праyда, апоyднi на yзгорку з’явiyся дзiyны здвоены ровар. Тандэм мiжволi прывабiy позiркi i Баяна, i падначаленага яму кiроyцы. Руляваy тандэмам немалады вусаты дзядзька з васпаватым тварам, у напаyвайсковым фрэнчы i запраyленымi y боты галiфэ. Ззаду круцiy педалi хударлявы, не стары яшчэ мужчына з псiхапатычным позiркам i нетутэйшымi тэатральнымi вусiкамi, што чарнелi адно пад носам. На раме ровара надзейна мацаваyся землямерчы рыштунак.

Баян на yсялякi выпадак выцягнуy зжаyцелую амерыканскую газету з абразлiвым для тутэйшага цнатлiвага вуха назовам “Абсэрвер”. З першай паласы на яго хiтра мружыyся Хросны.

– Не супадае, – крыху расчаравана рэзюмаваy чакiсты пасля таго, як кiнуy позiрк на дзiyнаватых фацатаy, – i куды той амерыканскi таварыш падзеyся?

Тым часам вусатыя раварыстыя шпарка yскацiлiся на пагорак i знiклi з далягляду.

– А, можа, яго класавыя ворагi перахапiлi?

– Так, ворагаy тутай яшчэ шмат, – таварыш Баян акуратна склаy газету, – паны-пiлсудчыкi, падпанкi-асаднiкi, ксяндзы-папы, мнiхi з мнiшкамi, бундаyцы, эсэры, сацыялiсты, сiянiсты, нацдэмы, беларускiя буржуазныя нацыяналiсты, буржуазныя паэты, буржуазныя дантысты, буржуазныя тэлеграфiсты, буржуазныя смецяры…

– Неyзаранае поле працы наперадзе! – радасна пагадзiyся кiроyца, – нiчога, у Курапатах на yсiх месцаy знойдзецца!

Не паспелi чакiстыя сесцi y “Пакард”, як з-за пагорка пачуyся тупат быстрага каня. Неyзабаве на yзвышшы з’явiyся цэлы эскадрон вершнiкаy. Блiшчэлi шаблi, чарнелi рулi драбавiкоy, а на дзiдзе па-над галовамi лунаy штандар з ганарлiва раскiрэчаным “Бялым Ожэлам”.

– Нашто ты таварышу Пранiку пра эскадрон белапалякаy наплёy? – кiроyца насцярожана сачыy за наблiжэннем узброеных асаднiкаy. – Вось i сурочыy.

– Не ссы y канiстру! – асадзiy панiкёра таварыш Баян. – Мы ж недатыкальныя. Імунiтэт. Забыyся?

Сiвы вiславусы вершнiк са штандарам на дзiдзе спынiyся, падазрона зазiрнуy у салон “Пакарда”, дзе трывожна маyчалi чакiстыя.

– Естэм войтэм. А кiм ёсць панове? – спытаy сiвы i прытрымаy паточаную моллю канфедэратку.

– Естэсьмы дыпляматамi консуляту Звёнзку Радзецкего, – з гэтымi словамi таварыш Баян прадэманстраваy дыпламатычныя пашпарты.

Вiславусы паглядаy недаверлiва. – Маем гонар зрабiць прэзент, – чакiсты гасцiнна прапанаваy загадзя падрыхтаваную сувенiрную лiтруху “крамлёyкi”, бо ведаy: асаднiкi з самааховы купяцца на яе адразу i без ваганняy.

Войт абярэжна yзяyся за рыльца з рубiнавай зоркай i праз шкло прымружыyся на штандар з “Бялым Ожэлам”. Ён трымаy пляшку yрачыста i пераможна, нiбы гетманскую булаву. – То ест праyдзiва вудка! – гукнуy войт.

Твары iншых асаднiкаy iмгненна праяснiлiся: слова “вудка” yздзейнiчала на сiгнальную сiстэму былых ваякаy, як чароyная флейта казачнага знiшчальнiка пацукоy на зубастых шкоднiкаy.

– Панове дыпламаты! Хлопцы, браточкi, таварышкi! – войт з нечаканым сантыментам прыклаy далонь да сэрца, – тут адзiн амерыканскi злодзей з Бярозы-Картузскай уцёк. Ад ранку яго шукаем, – з гэтымi словамi ён выцягнуy турэмны фотаздымак Хроснага: – мо, бачылi такога?

– Ды мы яго i самi шукаем, – пасмялеy Баян i зноy разгарнуy нумар “Абсэрвера”. – Дарэчы, якую вам прэмiю за яго абяцалi?

– Пан камендант дакляраваy тысенцу злотувэк за мёртвага i паyтысенцы за жывога.

– Абяцанка-цацанка, а… панове – людзi разумныя. Мёртвым нам яго зусiм не трэба, а за жывога дам дзве тысенцы, – Баян красамоyна храбустнуy пачкам грошай.

Войт-асаднiк прыyзняyся y страмёнах:

– Паны-братове! Усе чулi?!

Асаднiкi радасна загулi, узнятыя над галовамi шаблi ваяyнiча заблiшчэлi на сонцы.

– І y дадатак – скрыню “крамлёyкi”! – канчаткова расшчодрыyся на карысць скарумпаваных асаднiкаy таварыш Баян.

– Гура!.. Нех жые!.. – бязладна азваyся эскадрон.

Вiславусы хiжа выставiy наперад дзiду са штандарам i зароy:

– Пагоня!!!

Конскi пошчак змяшаyся з ваяyнiчымi крыкамi вершнiкаy-п’янтосаy. Не мiнула i хвiлiны, як эскадрон асаднiкаy знiк за пагоркам. Над хмызамi навальнiчнай хмарай узнялiся спалоханыя крумкачы. На брукаванку пасыпалася лiсце. Ад лесу трывожным шчасцем вярталася асаднiцкае:

– …ня! …ня!..

Кiроyца запусцiy рухавiк. Срэбная крылатая фiгурка на радыятары “Пакарда” дробна закалацiлася.

– Вось ён – прадажнiцкi свет капiталу, – задаволены вынiкамi перамоваy таварыш Баян уладкаваyся на скураным сядзеннi i па-хабёльску, нiбы той Белы Арол, развалiy ногi, – рана цi позна гэтыя асаднiкi yсё прададуць ды папрапiваюць. І сваю Рэч Паспалiтую прафукаюць, не мiне i колькi гадоy.

У перспектыве гасцiнца зноy з’явiлiся вусатыя раварыстыя на тандэме – тыя самыя.

Але чакiстыя больш не звярталi на iх увагi.




10


Яблонаyскiя краявiды лашчылi вока местачковай чысцiнёй i патрыярхальным спакоем. Павапнаваныя комiны высiлiся над старасвецкай дахоyкай i акуратнай гонтай. А дзе-нiдзе, нiбы навюткая златоyка, ззялi срэбрам ацынкаваныя бляхi дахаy. Празрыстыя дымкi з надворных вяндлярняy струнка выцягвалiся да валошкавага неба. З пашы даносiлася пастаральнае ценьканне званочкаy. Залаты певень на галоyнай вулiцы эмацыянальна тлумачыy нахабнаму прыхадню-iндыку, што юрлiва паглядаць на чужых курачак не надта прыстойна. З-за агароджы плябанii добразычлiва рохкаy ружоваскуры парсюк, i y яго спагадлiвых вачах адбiваyся надпiс JANKI на тэнтаваным кодабе “Студэбекера”.

Янка Лабновiч зухавата спынiy машыну каля нiзкай стадолы з шыльдай SZYNOK “RYHA” над дзвярыма. З расчыненых вокнаy лiyся тужлiвы спеy скрыпкi. Нябачны музыка жалосна выводзiy цi тое адну з пастараляy Агiнскага, цi тое жыдоyскую народную песню “Пiня памiрае”.

– “Рыга”! Прыехалi, дзядзька, – кiроyца выбраyся з кабiны.

Хросны паглядзеy на шыльду, прымружыyся i нiчога не сказаy. Безумоyна, ён спадзяваyся yбачыць зусiм iншую Рыгу, але супакоiy сябе думкай, што надпiс на стадоле yсяго толькi супадзенне, а Янка проста жартуе. Статус уцекача не дазваляy быць залiшне гаваркiм i асаблiва цiкаyным. Былы вязень агледзеyся. Нiчога падазронага y вочы не кiнулася. Спрадвечны жыццялад беларускага мястэчка гарантаваy спакой, а апетытнае шкварчэнне патэльнi, крышталёвы звон чарак i меладычны енк скрыпкi абяцалi змястоyны адпачынак.

– Тут, вядома, менш раскошы, чым у Гароднi цi нават у Амерыцы, але ж мудзiлы i сюды дабiраюцца, – Лабановiч гасцiнна адчынiy дзверы шынка, – ну што, дзядзька. Дарога была доyгая. Падсiлкавацца не зашкодзiць.

Хросны толькi быy падаyся наперад, як знерухомеy: ад касцёльнай званiцы раптам паляцеy спалоханы жураyлiны крык. Былы палiтзняволены неyпрыкмет узняy позiрк. Вакол крыжа наразаy колы i трывожна клёкаy шэры жораy. На доyгай птушынай шыi чырванеy гальштук юнага ленiнца з БССР.

Лабановiч, аднак, нiяк не зрэагаваy на дзiyную птушку, а таму Хросны палiчыy за лепшае зрабiць выгляд, што так i мае быць. Мо, у Яблонаyшчыне завядзёнка такая?

– Дзядзька, – Янка ляснуy далонню па стойцы, – нам пад’есцi i па пiве. Калi мы зараз не вып’ем за знаёмства, гэта будзе ненатуральна.

– Тады yжо лепш па чарцы. Частую, – удзячны Хросны выцягнуy з кiшэнi пачак банкнотаy i позiркам прафесiйнага бутлегера yважлiва прайшоyся па шэрагу бутэлек за спiной пейсатага шынкара y чорнай ядвабнай камiзэльцы. – Кошты, як я разумею, выстаyлены за пляшку?

– Хай пан не крыyдуе, але гэта за чарку. Не мая вiна. Кошты на спiрытусовыя напоi вызначае Рэч Паспалiтая. Згодны з панам, кошты такiя шалёныя, што пэyна сам маршалак Пiлусудзкi, якi таксама чарку кульнуць любiy, у труне прапелерам круцiцца, – шынкар хiтравата скасавурыyся i накруцiy на палец даyгi пейс. – Але ж наш фундатар, ягамосць Навум Фабрыкант, дбае пра тутэйшых аматараy чаркi i шкваркi.

Шынкар рассунуy фiранкi на вялiкiм люстэкру, што вiсела над барам. У iм адбiлiся размаiтыя пляшкi, схаваныя пад стойкай ад суворых вачэй палiцыянтаy. Там жа адпачываy нейкi нерухомы асiлак са збiтымi кулакамi, i на яго грудзях чорнымi глыжамi блiшчэлi шнураваныя баксёрскiя пальчаткi.

– Маю гонар прапанаваць па людскiх коштах, – iнтымна прашаптаy шынкар, – “вiно росо” yраджаю 1935-га года, кантрабанда з Сiцылii, ухвалена самiм папскiм легатам. Калi ж паны праваслаyныя, i Папеж для iх не ёсць аyтарытэтам, рэкамендую “крамлёyку”. Кантрабанда з Усходу.

Хросны намацаy пад кашуляй залаты абразок – падарунак Карлы Спагецi, замовiy пляшку вiна для сябе i лiтруху гарэлкi для Лабановiча.

– Цi не зашмат будзе? – кiроyца “Студэбекера” задуменна yзважыy пляшку-вежу.

– А хто прымушае пiць усё i адразу? – справядлiва запярэчыy уцякач з Бярозы-Картузскай.

Праз хвiлiну наведвальнiкi yжо сядзелi y куце каля адчыненага вакна. Злева ад стала блiшчэла лакам жоyтае пiянiна, справа зяленiлася сукно бiльярда-амерыканкi. Са стойкi, як рулi карабiнаy, выторквалiся кii.

– Ну што, за знаёмства? – пасмiхнуyся Янка.

– А то!

Чарка i келiх мажорна бомкнулi. Хросны прыдзiрлiва пасмакаваy “вiно росо” i знайшоy яго някепскiм. Гледзячы, як новы знаёмца зухавата кульнуy чарку, былы чыкагскi бутлегер запалiy цыгарку i падрыхтаваyся выслухаць апошнiя амерыканскiя навiны ад праyдзiвага янкi-беларуса. Хросны не ведаy анi людзей, якiя наладзiлi яму yцёкi з канцлагера, анi новых бутлегерскiх груповак у Ілiнойсе, анi нават таго, цi дзейнiчае яшчэ y Паyночна-Амерыканскiх Злучаных Штатах Сухi Закон. Імя цяперашняга прэзiдэнта – i тое было яму невядомае.

– Янка, ты? Прывiтанне! – ад дзвярэй прагучаy тэнарок з лагодным жыдоyскiм акцэнтам. – А казалi, што цябе з амерыканскага пастарунка адразу y турму павезлi!

– Янкель? Ходзь да нас! – Лабановiч гасцiнна адсунуy вольнае крэсла. – Тамтэйшыя палiцыянты, вядома ж, мудзiлы! Але мову, на якой з iмi можна паразумецца, я ведаю.

Насцярожаны позiрк Хроснага ацанiy хударлявую постаць Янкеля. З-за шкельцаy акуляраy жвава блiскалi вочы маладога местачковага гуманiтрыя. З-пад пахi Янкеля высакародным бурштынам ззяла скрыпачка. Навершша доyгага смыка y прыцемку yспыхвала нiбы знiчка.

– Смачна пiць i есцi, – жыд-музыка гiдлiва глянуy на вэнджаныя свiнячыя вушы y мiсе, але далiкатна змаyчаy, падсеy да стала з iншага боку i з дакладнасцю да грама аблiчыy позiркам гарэлку y пляшцы.

– Таксама янкi? – падазрона запытаyся Хросны.

– Вядома ж! – нахабныя вочы Лабановiча ласкава пасмiхнулiся. – З жыдамi мы, беларусы, заyсёды сябравалi i сябраваць будзем. І камерсанты выключныя, i музыкi шчырыя. Вось як наш Фiнберг – Янкель-музыка, сапраyдны Смык беларускi. У нашай бiзнесовай грамадзе ён за самае прыемнае адказны: за падлiк грошай i гармонiю духу.

Музыка iмпэтна крануy смыком струны.

Грамада з другога канца залы адразу ж адгукнулася:

		– …са-абрала-ася бедна басота, ды гарэ-элку п’е…

І хаця неyзабаве скрыпка змоyкла, спевы, вядома ж, працягвалiся, i кожны выводзiy на той матыy, якi лiчыy адзiна правiльным.

– Мы, хоць i не басота, але выпiць не зашкодзiць, – Лабановiч спрактыкавана нахiлiy рыльца да сваёй i Янкелевай чарак.

– Глядзi Янка, пi, але без перабору, – скрыпач узяy пляшку i манетай прадрапаy на этыкетцы рыску, – за яе не пераходзь, а не тое будзе, як у той Амерыцы.

– Не малы, памятаю, – Лабановiч паправiy бiнт на збiтай руцэ.

– Агiмула фаiрыд! – недаверлiва прамовiy скрыпач на iдыш; маyляy: “я y гэта веру такжа, як у тое, што на небе iснуе кiрмаш!”

Хросны пытальна зiрнуy на Янкеля.

– Наш Янка – хлопец памяркоyны i талерантны, – патлумачыy той, – але, як вып’е больш за сваю норму, хапае бiльярдны кiй – i ну дубасiць мудзiл! Пакуль усiх не пакладзе, не супакоiцца.

– Цалкам даравальная хiба, – дыпламатычна пагадзiyся былы бутлегер.

– Мы ж з хлопцамi як у ваду глядзелi, – працягваy Фiнберг, – баялiся яго аднаго y тую Амерыку выпраyляць. Упiльнаваць не было каму, вось i кульнуy залiшнюю чарку. А тут – цэлы натоyп мудзiл. Наш Янка, як i мае быць, адразу за кiй. Добра-такi паганяy: аднаму руку зламiy, другому – ключыцу, трэцяму – ажно пяць рэбраy. На дзень усяго з-пад увагi яго выпусцiлi.

– Як гэта, на дзень? – разгубiyся Хросны. – Дык колькi ж дабiрацца да той Амерыкi?

– Як на “Студэбекеры” брукаванкай, то дзве гадзiны, – спакойна растлумачыy Лабановiч, – а цягнiком…

Скончыць фразу ён не паспеy – за расчыненымi вокнамi бахнулi стрэлы.

– Халера ясна! – прагучала следам.

Чуйнае вуха Хроснага беспамылкова злавiла y лаянцы тыпова жандарскую iнтанацыю.

Заyсёднiкi “Рыгi” i нават пейсаты шынкар пасыпалi на вулiцу. Абачлiвы Хросны асцярожна падаyся да адчыненага вакна.

На плошчы перад касцёлам ваяyнiча высiyся вершнiк-палiцыянт туга перацягнуты рыпучай скураной партупеяй. З рулi yзнятага рэвальвера сцякаy тонкi струмок блакiтнага дыму. Белы конь злосна фыркаy.

– Што, уцячы ад мяне хацеy? – палiцыянт дзьмухнуy у рулю i па-каyбойску крутануy барабан. – Толькi яго y нашым мястэчку не ставала!

Хросны крыху пасунуy фiранку i працягваy назiраць з-за яе. Па сiтуацыi, яму трэба было неадкладна кiдацца на yцёкi, але iнтуiцыя i жыццёвы досвед падказвалi, што панiкаваць зарана.

Палiцыянт апусцiy зброю y расшпiленую кабуру i злосна зiрнуy на местачкоyцаy.

– Чаго вылупiлiся?

– А што, нельга? – Лабановiч нахабна выйшаy наперад. – Так, пан палiцыянт трапна сталяе, але зняць небараку з крыжа будзе значна цяжэй.

Да Хроснага дайшло: прадстаyнiк улады з’явiyся не па яго душу. Пэyна, у патрыярхальнай Яблонаyшчыне аб’явiyся злодзей яшчэ страшнейшы за “амерыканскага камiнтэрнаyца”. Уцякач без ваганняy выйшаy на падворак i нiбыта раyнадушна глянуy на званiцу.

На графiтна-чорным касцёльным крыжы пагойдваyся застрэлены палiцыянтам жораy у пiянерскiм гальштуку, той самы, якi прывiтаy Хроснага i Янку клёканнем у Яблонаyшчыне. Неберака звiсаy на гальштуку з каванай папярэчыны, нiбы шыбенiк.

Палiцыянт пачухаy патылiцу – самому на званiцу было не yскараскацца. Стралок навязаy каня i падаyся выклiкаць па тэлефоне пажарных.

Местачкоyцы з’едлiвымi жарцiкамi i хабёльскiмi кпiнамi прывiталi з’яyленне чырвонай машыны з рассоyнымi драбiнамi. Мёртвага жорава y чырвоным гальштуку знялi за колькi хвiлiн. І тут пана палiцыянта чакала яшчэ адна прыкрая неспадзяванка. Да доyгай птушынай лапы мацавалася колца-капсула з пасланнем:

		Мiхась стаiць адзiн на пнi,
		Ў задуме твар яго ружовы.
		Ён думае аб светлым днi,
		Калi сустрэнецца з Яжовым!
		Пiянерская дружа iмя сталiнскага наркама таварыша Яжова шчыра вiтае сваiх прыгнечаных братоy у Заходняй Беларусi! Мацуйцеся, вызваленне не за гарамi!

– Разумею цяпер, чаму з выраю журавы на Палессе ляцяць! – ацанiy неасцярожна зачытанае палiцыянтам Янка Лабановiч.

– І па той бок мяжы суцэльная бездухоyнасць, – жахнуyся Хросны, – калi нават малыя дзеткi так ад шчырага сэрца забаyляюцца!

– І куды толькi нашаму брату-беларусу y гэтым свеце падацца? – уздыхнуy Янкель. – Хiба, у Злучаныя Штаты?

– Напэyна. – Тонкiя губы yцекача сцiснулiся, як цаглiны y сцяне, маршчыны акрэслiлiся. – Дык, што вы пра Амерыку казалi? Колькi да яе цягнiком дабiрацца?

– Дакладна не памятаю, – Лабановiч выцягнуy з кiшэнi газетную выразку з чыгуначным раскладам руху. – Так-так-так… Са станцыi Яблонаyшчына да паyстанку Амерыка – адна гадзiна сорак пяць хвiлiн. Ну, i да мястэчка пехатой хвiлiн дзесяць.

Хросны нават здзiвiцца не паспеy: за пажарнай машынай мiльганула навюткая канфедэратка. Высокi, вiдны хлопец у форме харунжага Гарадзенскага yланскага палка мэтанакiравана выглядаy некага вузкаватымi татарскiмi вачыма. Улан упэyнена працiснуyся скрозь натоyп, ускiнуy руку i адназначна падаyся да Хроснага. Той нядобра прымружыyся, i рука мiжволi намацала y кiшэнi рыфлёнае дзяржальна браyнiнга.




11


Траскучая матацыклетка неслася па старым гасцiнцы, заштрыхаваным ценямi пiрамiдальных таполяy. Сонца крышылася y напятых спiцах. Каyчукавыя колы пругка падскоквалi на пукатых камянях. Тонкi гнуты руль калацiyся y руках жандара Янукевiча, не раyнуючы, як пнеyматычны малаток-адбойнiк. Пустая люлька грукацела гучней за бляшаныя ночвы.

Вецер палiраваy шчокi i сушыy слёзы, што кацiлiся з-пад скураной аблямоyкi акуляраy-кансерваy. Усю дарогу ад Бярозы-Картузскай матацыклiсты Пярдолэк песцiy-гадаваy адну толькi мару: як ён нагонiць у “Рызе” страху на шынкара, i як зляканы пейсаты выставiць яму y крэдыт цэлае вядро гарэлкi, якую так смачна i прыемна будзе жлукцiць.

Як усе Картуз-Бярозскiя жандары, сiрата Янукевiч быy непераборлiвы: спаць мог у ботах i пальчатках, пiць ваду з копанкi, закусваць цвiлой хлебнай скарынкай… Але ж гарэлка – яе нiчым не заменiш!

Калi да канчатковай мэты падрожжа – шынка “Рыгi”, – заставалася не больш за паyгадзiны трасучкi, здарылася непапраyнае. Пярдолэк, затуманены слязьмi i алкагольнымi мроямi, i сам не зразумеy, адкуль перад пярэднiм колам узнiк высокi бранiраваны багажнiк шляхотнага легкавiка. Жандарская рука нервова прыцiснула тормаз, але крыху запозна: матацыклеткi мякка тыцнулася y шырокi блiскучы бампер. Шыкоyны лiмузiн адразу спынiyся.

Янукевiч скамянеy у паралюшы. Безумоyна, ён разумеy, такая звышдарагая машына належыць вялiкаму пану, i здагадваyся, якiя жахлiвыя наступствы могуць яго напаткаць.

Так яно i здарылася.

Не паспеy Пярдолэк злезцi з матацыклеткi, як з салона легкавiка выбралiся двое.

– Ты што, казёл санацыйны, наyмысна правакуеш савецкiх беларусаy на yзброены канфлiкт з вашай рэакцыйнай Польшчай? – агрэсiyна прамовiy звяружны волат з няyсмешлiвым тварам i выцягнуy з кiшэнi савецкi дыпламатычны пашпарт.

– Зараз табе лыч натаyчэм, сунем у багажнiк дыпламатычнай машыны i да БССР, у Курапаты! – паабяцаy маладзён без асаблiвых прыкметаy.

Натуральна, жандар Янукевiч выдатна ведаy, што такое Курапаты. Камендант Бярозы-Картузскай не раз скардзiyся, што закон не дазваляе яму дзейнiчаць з размахам савецкiх калегаy з “эн-ка-вэ-ду”.

– У багажнiк сам палезеш, цi дапамагчы? – спытаy звяружны волат.

– Паночкi, родненькiя! – па-сiроцку заенчыy жандар. – Дык вы з Саветаy? Таварышкi?

– Маyчаць, лярва жандарская! – маладзён без асаблiвых прыкметаy спрактыкавана адчынiy багажнiк.

– Давай, залазь! – жорстка загадаy звяружны волат, не раyнуючы, як той Карабас Барабас прапаноyваy Бурацiну лезцi y распалены камiн.

Янукевiч асцярожна намецiyся y бок прысадаy, але бакавым зрокам адзначыy, што звяружны волат ужо трымае напагатове страшны чорны маyзер.

– Не трэба бегчы, не трэба… – пасмiхнуyся маладзён без асаблiвых прыкметаy, – таварыш Баян, прамеджду протчым, варашылаyскi стралок. На расстрэльнай практыцы нават самаму дробнаму ворагу народа за пяцьдзесят метраy у скронь трапляе. А ну, у багажнiк, мудзiла!

Грымнула цяжкая, бы тая накрыyка дарагой труны, дзвёрка багажнiка, i дзённае святло згасла y вачох Пярдолка.

І, як падалося яму, назаyсёды.




12


Гарадзенскi yлан выглядаy шляхотна, як маршалак местачковага соймiку, i энергiчна, як паспяховы сперматазоiд. Ён адразу прывiтаyся з грамадой па-беларуску, i гэта прымусiла Хроснага затрымаць браyнiнг у кiшэнi.




