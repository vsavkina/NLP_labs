Упырхлiкi
Андрусь Макатоyша


Андрусь Макатоyша – унiкальны аyтар, чый лiтаратурны дэбют «Упырхлiкi» адбыyся yжо пасля ягонага заyчаснага сыходу (знiкнення без вестак) з рэальнага жыцця. У стылiзаванай пад фiкцыю аyтабiяграфii былы эмiгрант Макатоyша апiсвае свае гаротныя паyпрыгоды на Радзiме i па-за яе межамi. Каментарыi i паслямову да аповесцi напiсаy яе рэдактар Макс Шчур, якi адзначае: «Рабле, Сэрвантэс, Грымэльсгаyзэн, Вальтэр, Казанова, Стэрн, Мойхер-Сфорым, Пруст, не кажучы yжо пра так званы пiкарэскны (цi прайдзiсвецкi) раман – усё гэта не магло не паyплываць на аповесць, якая y беларускай лiтаратуры годна працягвае сатырычныя традыцыi Андрэя Мрыя i Лявона Савёнка y спалучэннi з спавядальнай традыцыяй Ларысы Генiюш». Асобныя раздзелы кнiгi друкавалiся y часопiсе «Архэ» (№ 10 (131) – 2014).

Кнiга змяшчае нецэнзурную лаянку





Андрусь Макатоyша

Упырхлiкi, або Праyдзiвае апiсаньне капiталiзму y адной асобна yзятай краiне Захаду, складзенае ад няма чаго рабiць рабом Божым Андрусём Макатоyшам, блудным сынам i yнукам, пляменьнiкам Базылёвым, беларусцам з-пад Наваградка, валацугам i прайдзiсьветам[1 - Існуе думка, што апошнiя два словы, насамрэч – ня аyтарава самахарактарыстыка, а прысьвячэньне. (Тут i далей камэнтары Макса Шчура.)] з прадмоваю Габруся Калоды й пасьлямоваю ды заyвагамi Макса Шчура





© Макс Шчур, 2016

© Распаyсюджванне. ТАА «Электронная кнiгарня», 2016





Прадмова


Дзецюкi! Мужычкi мае родныя![2 - Паводле адзiнага камэнтара, зробленага да твору самiм аyтарам (у лiсьце, якi суправаджаy адзiную вядомую нам электронную вэрсiю «Ўпырхлiкаy», разасланую мэйлам), у слове «мужычкi» нацiск павiнен падаць на «ы», а не на «i» – то бок слова, як нi сьмешна, ёсьць зваротам да асоб жаночага роду, а не мужчынскага. Каго прадмоyца мае на yвазе пад «мужЫчкамi», не зусiм ясна.]

Пiшу вам, бо мой дарагi друг i аyтар гэтай кнiжкi за выключэньнем прадмовы Андрэй Андрэевiч Макатоyша пра гэта мяне ня так даyно папрасiy. Кажа, Габрусь: напiшы мне прадмову да кнiжкi, бо ты ж пiсьменьнiк. Гэта праyда, бо я сам ня так даyно адну кнiжку напiсаy, але вы яе напэyна яшчэ не чыталi. Я яму кажу: лёгка! А да якой кнiжкi? Вунь колькi на палiцы кнiжак – давай з шасьцi любую, я yсе чытаy. А Андрусь, маyляy, не, да маёй уласнай. Я yжо як той дурань зьбiраyся яму зноy уласную падпiсваць. І тут да мяне дайшло: да ягонай кнiжкi! Ну, добра – а дзе яна? А ён на гэта такi: няма. Во прыкалiст! Я дык яшчэ нiколi не пiсаy прадмову, нават сам да сябе. А да кнiжкi, якой няма, дык зусiм. Але Андрусь абяцае, што будзе – то я во пiшу. Так бы сказаць, сваiмi словамi, а не пад дыктоyку. Аж непрывычна, то ж бо маю кнiжку мы пiсалi на адварот. Андрусь пiсаy сваiмi словамi, што я дыктаваy. Ай, якая yрэшце розьнiца, хто каму дыктуе. Што я хацеy вам сказаць. Мой дарагi друг i аyтар гэтай будучай кнiжкi Андрусь, ён хоць i прыкалiст – але чалавек вялiкага даверу. Усё, што ён мне пра сябе дагэтуль расказаy, поyная праyда. Таму y ягонай кнiжцы можаце не сумнявацца, калi будзеце яе чытаць, як i y маёй. Я вам там у асноyным даю yсякiя парады, як гатаваць смачную ежу. А вось Андрусь пiша пра тое, як усё насамрэч было. Каб вы не паyтаралi нашых памылак. А яна y нас толькi адна: эмiграцыя. Я памылiyся, што y яе зьехаy запозна, а Андрусь – што зарана. Што зробiш, былi маладыя i дурныя. Андрусь кажа, каб я напiсаy: гэтым я хачу паставiць мне i табе групавы помнiк. Калi вы яго i праyда будзеце ставiць, то хай мы на iм з Андрусём стаiм у абдымку. Адзiн такi абдымак пастаyце мне y вёсцы, а другi яму y вёсцы. Толькi зрабiце па-людзку, каб з нас не сьмяялiся. Як напiшаце – дашлю вам наглядны эскiз. Ну, бадай, усё. Да сустрэчы y эфiры! А, забыy: калi Андрусь будзе пiсаць пра мяне гадасьцi, тады яму ня верце. Цяпер усё. Калi я вас нечым пакрыyдзiy, то выбачайце.



    Габрусь Калода, Прага




Частка першая: Андрусь





1


		Каб любiць Беларусь нашу мiлую,
		трэба y розных краёх пабываць.

    Песьня савецкiх часоy

Не адзiн вялiкi пiсьменьнiк да мяне задаваyся пытаньнем, з чаго яму варта пачынаць свой галоyны i часта адзiны твор – задаюся iм i я, у астатнiм чалавек зусiм, трэба сказаць, не задавасты. Ну хiба сраку я за гады, што праyда, крыху ад’еy. Мая прыроджаная (цi адпрыродная? як бы напiсаy вялiкi пiсьменьнiк?) сьцiпласьць змушае мяне патлумачыць вам, сваiм чытачам (выбачайце, што пiшу вам з маленькай лiтары, бо так, наколькi мне ведама, патрабуюць правiлы – а таксама з адной маленькай вёскi, назвы якой ня маю ахвоты прыгадваць, надта ж яны абедзьве мне ненавiсныя), адкуль уласна паходзяць вытокi гэтае самай сьцiпласьцi – то бок пачаць з моманту майго нараджэньня, але ж яго я акурат, як на бяду, i ня памятаю. Затое памятаю шэраг iншых ня менш важных рэчаy, якiя адбылiся са мною неyзабаве пасьля яго. Першаю рэччу y гэтым шэрагу быy той незабыyны дзень, калi я даведаyся, што я сiрата. Паведамiy мне пра гэта ня хто iншы, як злыя дзецi y дзiцячым садку пры дзiцячай калёнii, куды траплялi, як неyзабаве выявiлася, такiя ж як я малалетнiя правапарушальнiкi, што таксама пазабiвалi сваiх мацярок пры родах. Пасьля гэтага паведамленьня я пачаy плакаць i плакаy тры днi i тры ночы, пакуль у маiм жыцьцi yрэшце не зьявiyся дзядзька Базыль, тэрмiнова выклiканы да мяне з выцьвярозьнiку, каб забраць мяне y так званае дзядзькаваньне. На той момант мне было тры гады.

Дзядзька Базыль i насамрэч быy маiм дзядзькам, то бок братам майго нябожчыка-бацькi, якi скончыy жыцьцё самагубствам тады, калi даведаyся пра цяжарнасьць маёй матулi. Дзядзька займаyся настаyнiцтвам, па суседзтве – гэта значыць, збольшага хадзiy па суседзях i за пачастунак вучыy iх, як трэба жыць. Яшчэ y той жа дзень дзядзька Базыль прадставiy мяне маiм бабцi зь дзедам – сваiм i майго бацькi бацькам. Дзеля гэтага ён завёз мяне да iх на вёску i пакiнуy мяне там азнаямляцца з жыцьцём простага народу да маiх дзевяцi гадоy, калi мяне yрэшце прызналi прыгодным да навучаньня y школе й аддалi y першую клясу. Да гэтага yсё iшло як нельга лепей: у бабы зь дзедам мне было анiгадкi, па вечарах мы гулялi зь iмi y дамiно i карты, шляхам чаго я набiраyся розуму. Дзядзька Базыль рэгулярна нас наведваy: як толькi y астатнiх дзяцей (а такiм чынам i y яго як настаyнiка) пачыналiся летнiя вакацыi, ён тут жа зьяyляyся на парозе i пачынаy мною займацца на правах апекуна. Гэта значыць – забiраy мяне з сабою, як ён казаy, «цягацца па сьвеце».

Сьвет дзядзькi Базыля, трэба сказаць, ня быy надта вялiкiм што да геаграфiчных маштабаy, складаючыся пераважна з ваколiцаy ягонай роднай вёскi, якiя мы зь iм абышлi yжо y нашую першую вандроyку. Дзядзька Базыль называy гэта «азнаямленьнем з гiстарычнымi мясьцiнамi» – праводзячы мяне па навакольлi, ён апавядаy пра кожную мясьцiну якую-небудзь гiсторыю з сваёй маладосьцi: маyляy, вось тут я бухаy, тут пабiyся, вось з гэтаю жыy, з гэтым служыy i г. д. З кожным годам радыюс нашых вандровак усё пашыраyся, i неyзабаве нам давялося спыняць папутныя машыны, каб дабрацца дадому – а yжо y наступны год i каб дабрацца да месца прызначэньня. Як толькi мы такiм чынам перасягнулi арбiту дзядзькавага роднага краю, ягоныя гiсторыi раптоyна скончылiся – што змусiла яго пачаць прыдумляць дзеля мяне yсякiя показкi, прывязаныя да нiколi яшчэ ня бачаных нi мною, нi iм мясьцiнаy. Балазе, фантазii y дзядзькi было нямерана. Крыху падпiyшы дзеля куражу, ён пачынаy вярзьцi нейкую няyцямную для мяне мутню пра вялiкае княства, белую вежу, чорную даму (па-нармальнаму – пiкаy, а па-дзядзькаваму – вiнаy), алькатабы i yсё такое iншае. Дзеля падмацаваньня сваiх запаленых прамоваy ён пэрыядычна паказваy мне нейкiя зачыненыя культавыя будынкi й разбураныя абарончыя збудаваньнi, а я яму, як той дурань, i верыy.

Такiм чынам, у сваiм дзяцiнстве я шмат дзе быy, але бадай нiчога ня бачыy, апрача руiнаy. Часам у мяне yзьнiкала адчуваньне, што хтосьцi, здольны на адлегласьцi чытаць дзядзькавы думкi, наyмысна абганяе нас на дзень-другi, каб пасьпець развалiць чарговы архiтэктурны помнiк акурат перад нашым прыездам. Дзядзька звычайна абяцаy паказаць мне якi-небудзь казачны замак, якi я yяyляy сабе такiм прыгожым, як у мульцiках – а y сапраyднасьцi паказваy замест яго якi-небудзь пагорак, у лепшым выпадку – гурбу цаглiнаy. Ад расчараваньня я плакаy, як малы – зрэшты, я i быy малы. Аднойчы дзядзька па сакрэце прызнаyся мне, што yсе гэтыя зруйнаваныя помнiкi y сукупнасьцi yтвараюць нашу Радзiму. Пасьля чаго яшчэ дадаy, што я насамрэч яму нiякi не пляменьнiк, бо ягоны нябожчык-брат паводле бязьлiтасных каляндарных законаy прыроды нiяк ня мог быць маiм бацькам, праз што i скончыy самагубствам, але нягледзячы на гэта, маyляy, ён любiць мяне як роднага сына. Абодва гэтыя адкрыцьцi мяне агаломшылi, нават ня ведаю, каторае болей.

Тым часам як ад дзядзькi я даведаyся пра iснаваньне Радзiмы, пра iснаваньне iншых краiнаy мяне паiнфармавалi дзед з бабцяй – хоць, праyда, i ненаyмысна. Менавiта зь iхных размоваy я пачуy загадкавы выраз «за Польшчай» – як потым аказалася, гэтая Польшча калiсьцi займала ажно палову дзядзькавай, то бок нашай, Радзiмы, i дзед з бабцяй у гэтай Польшчы y маладосьцi жылi. І хаця жыцьцё гэтае было, так бы мовiць, ня самым прасунутым, яны, маyляy, былi шчасьлiвыя, бо былi маладыя. Гэтак я даведаyся, што шчасьлiва можна жыць i y iншых краiнах, а ня толькi y нас на Радзiме – дастаткова yжо, каб гэтыя iншыя краiны крыху зьмясьцiлiся y наш бок. Цяпер, праyда, казаy дзед, Польшча, бы той марскi прылiy, адышла y заходнiм кiрунку – але я цiшком верыy, што яна аднойчы абавязкова вернецца. А калi ня вернецца, то мы зь дзядзькам зьезьдзiм на наступнае лета яе паглядзець. Аднак замест гэтага мяне налета аддалi y школу.




2


Зубр – сiмвал нашай Радзiмы.

    Падручнiк

У школе я, як i варта было чакаць, стаy вундэркiндам. Асаблiва y галiне гiсторыi. Але тут у мяне i пачалiся першыя непаняткi зь дзяржаyнай адукацыйнай сыстэмай. Гэтак ужо на першым уроку спадарыня настаyнiца напiсала на дошцы сваiм размашыстым почыркам – настолькi размашыстым, што ледзь ня вывалiлася з вакна: «Наша Радзiма – Савецкi Саюз». Я адразу ж падняy руку i сказаy, што нi пра якi Савецкi Саюз я y жыцьцi ня чуy, затое дзядзька Базыль (мiж iншым, таксама настаyнiк) казаy, што нашая Радзiма – Беларусь. Настаyнiца нэрвова рагатнула i пачала даводзiць мне i yсёй клясе, што нашая Радзiма – малая. У якасьцi доказу яна разгарнула перад намi мапу. На мапе быy намаляваны такi здаравенны зубр, а на iм чатыры лiтары – тры «С» i адно «Р». «Вось гэта», паказала настаyнiца на зубровую пысу – «Беларусь. А вось гэта – усё астатняе. І называецца гэта вялiкай Радзiмай». Ну i паехала разьбiраць тушу, як на плякаце y мясным аддзеле: падламаныя пярэднiя ногi зубра яна называла «Пярэдняй Азiяй» (а дзе тады y яго задняя азiя? думаy я), рогi – «Закарэлiяй», хрыбет – «бяскрайняй Поyначчу», хвост «Канчаткай», а невялiчкую гурбу, што зубр пакiнуy пасьля сябе пад хвастом – «Сахарынам». Ужо з аднаго гэтага было ясна, што зубра y гэтым запаведнiку ня надта добра кармiлi. Я папрасiy настаyнiцу паказаць мне лепш на мапе Польшчу, ды спадарыня так i не змагла яе адшукаць. Затое запiсала на yсякi выпадак iмя i прозьвiшча дзядзькi Базыля, каб, мабыць жа, пракансультавацца зь iм у пытаньнях геаграфii й маёй далейшай адукацыi.

Неyзабаве я пачаy разумець, што дзядзька Базыль сапраyды мяне падманваy, калi казаy, што мы зь iм «турысты»: мы былi ня столькi турыстымi, колькi нутранымi мiгрантамi. Бо турыстымi з гледзiшча вялiкай Радзiмы былi людзi, якiя абмацалi yласнымi рукамi yсяго зубра, а ня толькi ягоную пярэднюю частку: хадзiлi y турпаходы куды-небудзь у горы, да мора цi y тайгу, спалi y палатках (а не на палатках па хатах чужых людзёy, як мы) i варылi сабе на вогнiшчах ежу (а ня тыбзьдзiлi яе з пограбаy). Яшчэ турыстыя сьпявалi пад гiтару шчымлiвыя yласнапрыдуманыя песьнi, серлi y кустах, выцiралi дупу лiсьцем, а пасьля гэтага займалiся y тых жа кустах полавай адукацыяй маладога пакаленьня – усё гэта на yлоньнi прыроды выглядала, мабыць жа, вельмi рамантычна i маляyнiча. Праз сваю зайздрасьць гэтым сапраyдным турыстым я пачаy iх цiха й завочна ненавiдзець. Яшчэ болей я ненавiдзеy астатнiх дзяцей у клясе, якiя yлетку не дасьледавалi зь дзядзькам вакольныя руiны, а езьдзiлi да сваякоy кудысьцi y Маскву i Ленiнград. Дзецi, у сваю чаргу, за маю нелюбоy да вялiкай Радзiмы, якую я па-ранейшаму азначаy за зубра, пачалi называць мяне зубрылкам.

Недзе y той самы час у гэтага зубра, у цiкаyнай да ведаy i ласай на цукар галаве якога мы yсе жылi, пачала разьвiвацца нейкая невылечная хвароба, нiбыта y iм завялася нейкая гнiль, цi што – нейкiя чарвячкi або хутчэй глiсты сумневу. Прынамсi, дзядзька Базыль казаy, што зубр «гнiе з галавы», быццам тая рыба. Усё гэта, маyляy, у вынiку таго, што зубр пераеyся травы з назваю чарнобыль. А неyзабаве гнiлы зубр пачаy лiтаральна распадацца на кавалкi, рыхтык паводле плякату зь мяснога аддзелу. Настаyнiца казала, што злыя людзi з замежжа дзяруць яго на шматкi, iмкнучыся адхапiць сабе найсмачнейшыя кавалкi.

Самымi першымi y зубра адвалiлiся вушы. Памятаю, у тое лета мы зь дзядзькам паехалi y Смаргонь, паглядзець на нейкi чарговы культавы будынак, а на зваротнай дарозе памылкова yскочылi y цягнiк ня y тым кiрунку i апынулiся y Вiльнi. Гэтак я y першы раз у жыцьцi трапiy за мяжу. Дзядзька, аднак, сьцьвярджаy, што нiкуды мы ня трапiлi, што Вiльня – гэта yсё яшчэ Беларусь, а y якасьцi доказу паказваy мне нейкiя надпiсы на мурах i вымпелы з выявай канякi. Верыць яму, аднак, было для мяне yжо цяжка. Надта ж адрозьнiвалася тая Вiльня ад нашай Радзiмы. Я хутчэй схiляyся да высновы, што дзядзьку y галаву yдарыy хмель свабоды, праз што ён суцэльна страцiy арыентацыю y прасторы, а гэта зь iм i без таго здаралася часта. Вярнуyшыся y верасьнi y школу, я пахвалiyся перад дзецьмi, што таксама бачыy вялiкi горад. Але гэта не зрабiла на iх чаканага yражаньня, то ж бо яны yсе тым часам былi y турпаходзе, адкуль бальшыня вярнулася yжо ня дзецьмi. Як на вундэркiнда я быy у параyнаньнi зь iмi нейкi аж занадта адсталы, нягледзячы на тое, што быy на тры гады старэйшы за yсiх у клясе. Прыкладам, нават яшчэ не курыy i ня пiy гарэлкi.

Школа, такiм чынам, хiлiлася да шчасьлiвага канца, i на дзень майго паyналецьця дзядзька yрэшце падараваy мне сапраyдны, то бок не разбураны, замак, амаль як у той казцы з тэлевiзара. Гэта была плястыкавая мадэль нейкага старажытнага замежнага гораду, з усiм да яе належным: вежачкамi, мосьцiкамi, сьцяжкамi, пад’ёмнымi кратамi й нават маленькiмi рыцарамi yсярэдзiне. Я ледзь не зшалеy ад радасьцi, няхай сабе баба зь дзедам казалi, што гэта зшалеy дзядзька Базыль. Расцалаваyшы мяне, усе трое надавалi мне павучальных падсрачнiкаy на дарожку й адправiлi паступаць ува yнiвэрсытэт – той самы, якi калiсьцi закончыy сам дзядзька.




3


Заyтра вецер пераменiцца.

    М. Попiнс

Унiвэрсытэт знаходзiyся там жа, што i сталiца маладой Рэспублiкi Беларусь, то бок у Менску, i я паступiy у яго зь першага ж разу як сiрата i вясковец, дзякуючы нейкiм гуманiтарным квотам. Не пасьпеy я y той Менск прыехаць, як адразу ж зьдзiвiyся: ён быy яyна большы за Вiльню, але ж пры гэтым упрыгожаны выявай таго самага канякi, што я бачыy i y Вiльнi, толькi сьцягi па-над iм луналi крыху iншыя – такiя, якiя дзядзька па п’янi маляваy на платах. Доyга я ня мог у горадзе аклiматывавацца, бо yсе y iм гаварылi iначай, чым у нас на вёсцы, не раyнаючы y той Вiльнi, толькi зусiм па-iншаму. Праyда, мне y першы ж год пашчасьцiла сутыкнуцца на нейкiм канцэрце з гурбай нармальнай моладзi, што гаварыла па-людзку, i я тут жа да iх падрулiy, як да землякоy: зь якой вёскi, маyляy? Моладзь аказалася, аднак, не зусiм нармальнай: па-першае, нiводнага вяскоyца сярод iх не было (праз гэта, бадай, мяне й прынялi y iхнае кола «на yра», хоць я, прашу заyважыць, быy вяскоyцам толькi па пашпарце, а y душы – грамадзянiнам сьвету i местачкоyцам), па-другое, самi яны называлi сябе нефармаламi, а астатнiя лiчылi iх проста псiхамi. Усе яны былi мастакамi, паэтамi, пiсьменьнiкамi, музыкамi й паходзiлi з такiх жа, як яны самi, сем’яy – нiхто зь iх у жыцьцi не працаваy у калгасе, нават самога слова «калектывiзацыя» не трываy. Ну, я на iх не крыyдаваy – галоyнае, што сярод iх была пара-тройка прыгожых дзевак. Праз гэтых дзевак я, канец канцоy, i yлез у палiтыку.

Недзе на самым пачатку другога курсу да мяне y iнтэрнат прыбег мой сябар Вiтаyт (якога насамрэч звалi Гена), пабудзiy мяне й пачаy клiкаць на плошчу y сьведкi нейкага жахлiвага генацыду – маyляy, усе «нашыя» yжо там. Каб я ведаy, што такое генацыд, то не хадзiy бы. Аказалася, паводле вынiкаy нейкага цi то ахвярэндуму, цi то лесьбiсцыту з фасаду будынку yраду (а мо й парлямэнту, я ж ня менскi) скiнулi вiленскага каняку, а y дадатак яшчэ нейкi невядомы мне мастак-пэрформэр залез на страху й пачаy усiм падпiсвацца на стужках, бы на выпускным, толькi стужкi былi зь беларускага дзяржаyнага сьцягу.[3 - Пэрформэрам быy тагачасны кiраyнiк прэзыдэнцкай адмiнiстрацыi І. Цiцянкоy.] Мiлiцыя, як заyжды, нi y што не мяшалася, нягледзячы на выяву такога ж канякi на фуражках. Гэта мяне абурыла: «Мужык,» крычу, «ты шо робiш? Апупеy? Карлсанам задзелаyся? Ты ж без страхоyкi! Яшчэ грымнесься yнiз – турыст, маць яго, знайшоyся…» Я спадзяваyся, што маю актыyную пазыцыю y гэтым пытаньнi заyважаць перадусiм дзяyчаты – але яе заyважылi перадусiм мянты. Гэтак я y першы раз у сваiм студэнцкiм жыцьцi трапiy на суткi. Пасьля гэтага yжо i дзяyчаты мяне заyважылi: на спатканьнi да мяне y прыёмнiк пачаргова хадзiлi yсе тры прыгажунi. Тыдзень праляцеy, як вада з цукрам – умовы y прыёмнiку y параyнаньнi з нашым сiроцкiм дзiцячым садком былi ня самыя горшыя.

Выйшаy я з сутак закарэлым i закаранелым ворагам дзейнага ладу. Да канца другога курсу я на знак салiдарнасьцi з апазыцыяй не выходзiy з запою – за гэты час у мяне настолькi адрасьлi валасы, што дзед з бабай i дзядзькам не пазналi мяне, калi я прыехаy на вёску на вакацыi. Бабця абвясьцiла мяне «анцiхрыстам», а дзядуля ганяyся за мною па двары з нажом i намерам адрэзаць мой конскi хвост. І толькi дзядзька нешта бубнеy пад вусы y сэнсе «Усе мы былi маладыя й дурныя» (хаця хадзiць са мною y грамадзкую лазьню пасьля й пасаромеyся). Свой конскi гонар мне yдалося-такi ад дзеда yбаранiць. Калi, вярнуyшыся з вакацый, я трапiy на першы y новым сэмэстры апазыцыйны мiтынг, мяне адразу ж прыкмецiла купка маладых людзей падобнай да мяне зьнешнасьцi, i самы цьвярозы зь iх тут жа падышоy да мяне i спытаyся: «Гэй, хлопча, ты часам не анархiст?» Згадаyшы бабцiну абзывалку, я yзрадаваyся: бабуля зноy мела рацыю! Гэтак я пазнаёмiyся зь яшчэ адной катэгорыяй прасунутай моладзi, якая неyзабаве навучыла мяне курыць (бо пiць я yжо yмеy дагэтуль, дзякуючы сваiм сябрам-псэyдавяскоyцам).

Ад новых сяброy-анцiхрыстаy я даведаyся жахлiвыя рэчы: ня толькi тое, што мы yсе ад нараджэньня жывем у злачыннай рэпрэсiyнай сыстэме, але й што раскiданыя кавалкi зубровага цела цяпер зноy спрабуюць сшыць разам нанова, каб зрабiць зь яго гэткага зьвярынага вiтгенштайна, страшнага бязьлiтаснага монстра, у параyнаньнi зь якiм колiшнi жывы зубр быy проста yвасабленьнем рахманасьцi й чалавекалюбства. Пры yсёй маёй любовi да скацiны гэты намер здаваyся мне негуманным. Карацей кажучы, анархiсты напалохалi мяне да yсёру. Ад iх жа я yпершыню пачуy слова «эмiграцыя» i пачаy сур’ёзна над iм задумвацца – перадусiм над тым, што яно yласна азначае.

Мiж тым ува yнiвэрстэце маё становiшча пагаршалася: каб заняць чымсьцi хлапцоy майго веку, для iх стварылi вайсковую катэдру. На першай жа шыхтоyцы палкоyнiк Кастамалоцкi, зьмераyшы поглядам даyжыню маiх валасоy, сказаy, што y мяне невайсковае мысьленьне, таму такiм як я дарога адразу y войска. (У гэтай фразе ён, як той яшчэ пiдагог, тут жа й падаy наглядны прыклад вайсковага мысьленьня.) Маyляy, навошта я хачу быць афiцэрам? Я такi – ну, хачу памерцi за Радзiму. (Не, ну праyда, раз нашая Радзiма цяпер – Беларусь.) А ён: Радзiме патрэбныя шарагоyцы! Тады я, абы толькi ня быць шарагоyцам, якiм у нашым войску яшчэ да пачатку баёy пагражае верная сьмерць, папрасiyся адразу y камiкадзэ – на што палкоyнiк Кастамалоцкi параiy мне сьпярша пастрыгчыся, а тады, маyляy, i пагаворым. Больш мяне на вайсковай катэдры ня бачылi: мой анархiсцкi гонар не дазволiy мне разьвiтацца з маiм хаерам.

Замест вайсковай катэдры я запiсаyся y танцавальны yнiвэрсытэцкi ансамбаль «Дзедканданс». Народныя касьцюмы, якiя выдавалi y ансамблi, былi нашмат прыгажэйшыя за вайсковую форму. Апрача таго, у ансамблi ня трэба было стрыгчы валасы, а толькi пазногцi на нагах, каб тыя yлязалi y боты, ну i да yсяго ансамбаль меy права, у адрозьненьне ад вайсковай катэдры, выяжджаць раз на год за мяжу на мiжнародныя агледзiны, а гэта акурат супадала з маiмi плянамi. А пляны мае былi такiя: яшчэ да таго, як мяне канчаткова вытураць з унiвэру, пасьпець пабачыць сьвет i навучыцца як сьлед прынамсi аднаму народнаму танцу. Што я y душы народны танцор, я зразумеy пасьля таго, як мяне затрымалi на менскiм вакзале, дзе я y падпiтым стане (ну сябра праводзiy, што тут такога) дэманстраваy напалоханым людзям нейкiя старажытныя антраша. Гэта палiчылi нацыяналiстычнай агiтацыяй i зноy упаялi мне суткi. Тут я yжо ня вытрымаy i пасьля адсiдкi пайшоy проста y Хельсiнскi камiтэт: прадставiyся чальцом групоyкi «Чорны Недадзел»[4 - Магчыма, Андрусь намякае тут на адзiную y свой час у Менску анархiсцкую групоyку «Чырвоны Жонд», да якой мы зь iм абодва належалi.] i заявiy, што мяне перасьледуюць паводле нацыянальнай прыкметы (а менавiта народнага танцавальнага касьцюму, у якiм я палюбiy хадзiць i па-за рэпэтыцыямi, у тым лiку на заняткi, як сапраyдны народнiк). У камiтэце мне выдалi Пасьведчаньне рэпрэсаванага з подпiсам Зянона Пазьняка («Падацяля сяго прыгрэць, накармiць, прытулiць. Зянон.»), але на yсякi выпадак яшчэ параiлi дадаткова зьвярнуцца y Навiнкi. Навiнкi – гэта была тады такая распаyсюджаная маладзёвая й малатыражная газэта, што выдавалi мае сябры-анцiхрысты зь «Недадзелу». Ну, то я y яе зьвярнуyся i паведамiy сябрам па сакрэце, што нашая танцавальная трупа якраз зьбiраецца y замежную гастроль, i што з гэтай нагоды мне не зашкодзiла б мець з сабою апроч пашпарту яшчэ й чорную кнiжку анархiста. Гэтая кнiжка й аказалася y вынiку маёй пуцёyкай у жыцьцё.




4


Мы едзем едзем едзем у далёкiя края.

    Аyтар гiмну Расейскай Федэрацыi[5 - Вядзецца пра Сяргея Мiхалкова, дзiцячага паэта й бацьку двух дарослых кiнарэжысёраy.]

Шчыра кажучы, я не асаблiва задумваyся, куды канкрэтна кiраваyся аyтобус з нашым ансамблем – мне проста было прыемна, што я yпершыню y жыцьцi афiцыйна еду за мяжу, i гэтым разам – бязь дзядзькi Базыля, як дарослы. Паводле вечаровага сонца, якое сьляпiла мне вочы, я вызначыy, што едзем мы y заходнiм кiрунку, i гэтага мне было дастаткова. Памятаю, па дарозе я яшчэ спрабаваy падбухторыць ансамбаль захапiць аyтобус i застацца дзе-небудзь за мяжою y поyным складзе, як ужо раней спрабавала ня менш таленавiтая за нас сям’я Авечкiных[6 - Сям’я Авечкiных – савецкi музычны калектыy, якi спынiy iснаваньне y 1988 г. у вынiку няyдалай спробы yгону самалёта на Захад. Нiякага дачыненьня да вядомага расейскага хакеiста ня мае.] – усе думалi, што я жартую, таму нiхто маёй iнiцыятывы не падтрымаy, пры тым што y сямейных повязях мiж чальцамi ансамблю недахопу не было. Ну, то я й плюнуy i пачаy рыхтавацца да высадкi самастойна. Перад нашым галоyным фэстывальным выступам я незаyважна зьнiк зь пераапраналкi з рэчамi (збольшага сваiмi) i зьмяшаyся з глядацкiм натоyпам. Ля самага выхаду я яшчэ азiрнуyся на сцэну, дзе акурат у той момант паводле yсiх законаy харэаграфii мусiy быy сам выскачыць з-за кулiсаy у якасьцi салiста – шчыра скажу, без майго сольнага выступу yвесь танец ператварыyся y абы-што, мне ажно стала сорамна за сваiх зьбiтых з рытму i з панталыку калегаy, i я пасьпяшаyся хутчэй сысьцi, каб ня бачыць гэтае ганьбы. Схапiyшы першую таксоyку, я папрасiy, каб мяне адвезьлi y палiцыю (гэтую ангельскую фразу я завучыy у аyтобусе па дарозе). Таксiст, на шчасьце, аказаyся yкраiнцам, якi хоць i не зразумеy маёй фразы, але вельмi добра ведаy акалiчнасьцi працэдуры, якая мяне толькi чакала – ён некарысьлiва прапанаваy не марнаваць часу i завезьцi мяне адразу y лягер для yцекачоy (слова «лягер» мне зусiм не спадабалася), месца знаходжаньня якога было яму добра вядомае. Я пагадзiyся, бо ня мог ведаць, што гэта настолькi далёка – мы ехалi, пакуль не пайшоy дождж i не надышла ноч, а y вынiку мне давялося аддаць яму yсю сваю валюту, з такой цяжкасьцю ашчаджаную зь дзедавай i бабцiнай пэнсii. Што ж, затое мне yдалося зь першага разу трапiць, што называецца, па адрасе – гэтым я сябе i супакойваy. На разьвiтаньне таксiст зрабiy мне яшчэ адну ласку i паведамiy, што я знаходжуся y Чэхii. (Я крыху пашкадаваy, што наперакор сваiм спадзяваньням ня трапiy у Польшчу, але што yжо зробiш, калi я yсю яе дарогаю праспаy.)

Стоячы пад дажджом, я пазванiy у жалезную браму – адчынiць мне выйшла маладая жанчына y форме, падобнай да вайсковай, але зусiм не такой, як у палкоyнiка Кастамалоцкага. Як жанчына, так яе форма адразу мне спадабалiся. Я назваy ёй нараены мне таксiстам пароль «азiл» (я запамятаy яго як «Лiза» наадварот) – жанчына yздыхнула i yпусьцiла мяне пад страху сваёй хаткi, дзе я тут жа зьняy i павесiy сушыцца свой народна-танцавальны строй. Пабачыyшы гэта, жанчына залямантавала й паклiкала свайго мужа, таксама y вайсковым i y фуражцы, якi тут жа надаваy мне па шыi, згроб мае рэчы i заштурхаy мяне разам зь iмi y нешта накшталт карцэру. Нечакана для сябе я апынуyся y досыць прасторным i цалкам пустым неасьветленым памяшканьнi, накшталт нашай школьнай клясы цi дзетсадкоyскай спальнi, запоyненым двух’яруснымi мэталiчнымi ложкамi. Я доyга ня мог вызначыцца, каторы зь iх павiнен быць мой, i ня мог уцямiць, куды падзелiся астатнiя арыштанты – мабыць жа, паyцякалi. Ад iх засталiся толькi надпiсы на мурах, вышкрабаныя жалезам i пазногцямi – усё рыхтык як у нас на Акрэсьцiна. Чыркануyшы запалкай, я пачаy азнаямляцца з графiцямi, i y мяне тут жа yзьнiкла адчуваньне, што я сплю i сьню yрок геаграфii. На мурах красавалi iмёны людзей i назвы самых розных краiнаy у самых розных мовах i шрыфтах сьвету, якiх я дагэтуль нiколi ня бачыy i ня чуy. Што да iхнага зьместу, то нават на мурах Брэсцкай крэпасьцi-музэя не адлюстравалася такой багатай шкалы эмоцый. Усё гэта, разам з блiзкасьцю жанчыны y форме за сьценкай, узрушвала мяне амаль сэксуальна. Упершыню за гады y мяне быy уласны пакой! Засынаючы на цьвёрдым сьмярдзючым матрацы, я думаy пра банальна-yтульны гатэль, дзе цяпер сьпяць мае таварышы-танцоры, i крыху шкадаваy, што здрадзiy iм пасярод фэстывалю, а не пасьля. Мог прынамсi адскакаць свой сольны выступ. Згрызоты сумленьня доyга не давалi мне заснуць.

Прачнуyшыся ранiцай, я нейкi час ня мог прыгадаць, дзе i якiм чынам я апынуyся – але потым агледзеyся i yбачыy, што побач са мною (балазе на iншым ложку) сьпiць негр. Дагэтуль я бачыy неграy жыyцом усяго толькi пару разоy у менскiм iнтэрнацкiм жыцьцi, зь бясьпечнай адлегласьцi – а тут гэты мурын храпеy у мяне пад самым носам. Ня ведаю, у нас у iнтэрнаце дык прынамсi былi для неграy асобныя пакоi, а на некаторых прыбiральнях было так i напiсана: «Фор yайт онлi».[7 - «Толькi для белых» (анг.)] Гэтак я адразу зразумеy, што y гэтай iхнай Чэхii беламу чалавеку будзе зусiм ня проста, не раyнаючы y амэрыканскай турме.

Я выйшаy на двор нэрвова пакурыць i пераканаyся, што насамрэч знаходжуся y лягеры: пра гэта сьведчылi высокiя жалезныя платы, краты й калючы дрот. Мне зрабiлася непамысна. Тым часам негр прачнуyся i прыйшоy са мною знаёмiцца, праз што мне давялося пацiснуць яму руку. Выявiлася, што ён зь Нiгерыi (цiпа я дальтонiк), дзе yжо некалькi стагодзьдзяy нiбыта адбываецца нейкая вайна, а сам ён, маyляy, нейкi нефiговы палiтычны змагар, аyтар некалькiх рэпавых пратэст-сонгаy, якiя y iхнай Нiгерыi, паводле ягоных словаy, шалёна папулярныя. Каб не застацца y даyгу, я таксама пахвалiyся яму, што я чалавек творчы, а менавiта танцор, i нават за свае народныя танцы быy аднойчы арыштаваны. Мурын нечувана зьдзiвiyся: за што yжо за што, а каб затрымлiвалi за танцы, такога y iх у Афрыцы yявiць сабе было немагчыма. Ён пацiкавiyся, зь якой гэта я такой жудасна таталiтарнай краiны, i я з гонарам адказаy, што з нашай.




5


		Занiмай, Беларусь маладая мая,
		свой пачэсны пасад мiж народамi!

    Купала

Як я y той жа дзень з жахам пераканаyся, я трапiy у тыя самыя вайсковыя казармы, якiх сваiм удзелам у народным ансамблi гэтак спадзяваyся пазьбегчы. Шчасьце яшчэ, што казармы былi былыя – калiсьцi яны належалi савецкiм акупантам, а пасьля iхнага тактычнага адступленьня былi, праз адсутнасьць лепшых iдэяy, ператвораныя yва yцякацкi лягер. Лягер быy насамрэч фарпостам эyрапейскай iмпэрыi, мяжа якой праходзiла тады яшчэ y трыццацi кiлямэтрах на поyнач ад яго: усiх, злоyленых на той мяжы, аyтаматычна накiроyвалi сюды, каб не будаваць для iх асобных гатэляy у самой Эyропе. Пасьля дробных фармальнасьцяy, такiх як здача беларускага пашпарту i падрабязны пераказ усяго, што я паведамiy вам у папярэднiх разьдзелах, то бок майго гаротнага жыцьця на Бацькаyшчыне, ну i яшчэ пасьля праверкi на вашывасьць, СНІД i iншыя брыдоты (якiх у мяне не было), з карантыннай клеткi, у якой я пераспаy яшчэ колькi начэй, мяне выпусьцiлi y вальер – то бок у зону адносна вольнага перамяшчэньня, абмежаваную лягерным плотам (ужо бяз дроту). На зоне стаяла некалькi аднапавярховых баракаy i адзiн пяцiпавярховы цагляны дом, дзе раней жылi савецкiя афiцэры, а цяпер – блатныя, але ня зэкi (тыя акурат жылi y бараках), а сямейнiкi. Я iнстынктыyна ламануyся да дому, бо рыхтык у такiм марыy жыць ад самага пачатку да самага канца жыцьця (на вёсцы ён лiчыyся б шматпавярховiкам, а я так i хацеy – каб на вёсцы, толькi па-гарадзкому), аднак мяне своечасова прытрымалi й пацягнулi y барак. Там ужо мяне не чакала нiчога новага: барак быy падзелены на дзясятак-тузiн пакояy, у якiх жылi па тры-чатыры чалавекi, ну проста як у нашым iнтэрнаце, з той толькi сумнай розьнiцай, што тут былi адны мужыкi – для самотных жанчын быy прадугледжаны асобны барак з бранiраванымi дзьвярыма, якi амаль увесь час пуставаy, бо самотныя жанчыны y лягер чамусьцi ня надта iмкнулiся, нягледзячы на дзьверы. Выхавацелька (так афiцыйна называлася ейная пасада, хаця паводле yзроyню штодзённай небясьпекi больш адпаведна было б параyнаць яе з дрэсiроyшчыцай) за ручку завяла мяне y пакой i пазнаёмiла зь дзецьмi, якiя былi y сярэднiм гадоy на дзесяць за мяне старэйшыя: армянам, малдаванам i латышом. Я адразу адчуy сябе як у Артэку, дзе дагэтуль нiколi ня быy. Вось ён, парадокс: iмкнучыся yцячы ад постсавецкага грамадзтва, я трапiy у самы што нi ёсьць яго эпiцэнтар.

З мужыкамi мы y прынцыпе зажылi па-людзку. Першы тыдзень сышоy на абмен асабiстымi дадзенымi й сувэнiрамi: кiпяцiльнiк за лязо для галеньня, пачак цыгарэт за люстэрка й г.д. Майно, якое можна было мяняць цi ставiць у картах, хутка скончылася, бо было яго y нас небагата, i, апiсаyшы кола, збольшага вярнулася да сваiх ранейшых уладальнiкаy. Затое вось майна чыста духоyнага y выглядзе жыцьцёвага досьведу было нi y кога з нас не адняць, як шчодра мы яго астатнiм нi прапаноyвалi.

Армянiн быy мiж нас найстарэйшы й найбольш гаваркi. Ягонаму yменьню yвесь час прамаyляць i пры гэтым не сказаць пра сябе нiчога зайздросьцiлi yсе. Колькi яму насамрэч гадоy, як ён тут апынуyся, чым займаyся на радзiме, якое было дзявочае прозьвiшча ягонай мацi – усё гэта назаyжды засталося для нас таямнiцай. (Гэта толькi я, як дурань, яшчэ y першы дзень выклаy пра сябе yсю праyду – i матку, i татку, хоць i быy зь iмi асабiста незнаёмы.) Затое мы даведалiся цi ня yсё пра ягоную здраднiцу-жонку й ейнага каханка, пра армянскiя каранi мастака Айвазоyскага, гiсторыю стварэньня армянскага альфавiту i yсё такое. Паводле шырынi ягоных ведаy было ясна, што гэта чалавек з вышэйшай адукацыяй, хоць i прыехаy у Чэхiю y адным спартовым касьцюме. Другiм па гаваркосьцi i yзросьце быy латыш – былы прафэсiйны футбалiст, якi паехаy у Чэхiю наймацца на працу i якога адразу ж па прыезьдзе кiнулi, разьвёyшы на грошы i дакумэнты (такiх у лягеры хапала – адных прыбалтаy было штукi тры, i сярод iх нават адзiн паляк). Мiж iншым, паводле нацыянальнасьцi латыш аказаyся такiм жа беларусам, як я – час ад часу ён атрымлiваy з дому ад мацi лiсты, напiсаныя чыстай беларускай мовай, хай сабе i з выкарыстаньнем расейскай кiрылiцы. Яшчэ y латыша y Латвii была жонка, перад якой яму было yвесь час сорамна, што ён так i не знайшоy сабе за мяжою працы, таму латыш знаходзiyся y несупынных халерычных пошуках якога-небудзь занятку. Ну i апошнiм паводле колькасьцi гнiлога трындзяжу й гадоy, затое першым паводле матэрыяльнай забясьпечанасьцi (ня толькi y нашым пакоi, але i yва yсiм бараку) быy малдаванiн – той у лягеры проста, кажучы ягонымi словамi, адпачываy, як у санаторыi, папрасiyшы прытулку, каб ня йсьцi y чэскую турму, куды яго хацелi запраторыць цi то за сутэнёрства, цi то за рэкет. (І такiх сярод лягернiкаy выявiлася нямала.) Малдаванiн быy вэтэранам прыднястроyскай вайны, за што мы yсе, за выключэньнем расейцаy, належна яго паважалi. Паважала яго й ахова лягера: а то б не, калi перад уязной брамай ля вахты стаялi yсяго дзьве машыны, дырэктарава зялёная «шкода» i малдаванiнаy белы «мэрсэдэс». Пры гэтым яго yладальнiк выглядаy сьцiпла, залатых ланцужкоy (у адрозьненьне ад дырэктара) не насiy i на першы погляд нiчым не адрозьнiваyся ад звычайнага гастарбайтэра.

Даведаyшыся пра маё беларускае паходжаньне, усе тры мае былыя суграмадзяне, а цяпер суседзi па пакоi пачалi мне зайздросьцiць, бо былi перакананыя, што хто yжо хто, а я дык «азiл» атрымаю аyтаматам. Армянiн, на злосьць свайму доyгаму носу, нават выказаy жаданьне пераквалiфiкавацца y беларусы з маёй дапамогай: з гэтай мэтай я мусiy навучыць яго азам беларускай мовы. Бадай, цi не yпершыню y гiсторыi нехта з уласнай волi захацеy быць культурна намi (перадусiм канкрэтна мною) асымiляваны! Вось дзе мне прыдалася мая няскончаная пэдагагiчная адукацыя! Армянiнаву прапанову стаць ягоным рэпэтытарам i гувэрнантам я сустрэy з iмпэтам яшчэ й таму, што спадзяваyся зарабiць на iм крыху грошай на цыгарэты, якiя з дапамогаю суседзяy у мяне iмклiва заканчвалiся, а да выплаты так званай сацыяльнай дапамогi заставалася яшчэ некалькi тыдняy. Аднак грошай у армянiна не было, таму я, дурань, пагадзiyся вучыць яго беларускае мове y доyг. Тым ня менш, адчуваньне, што я прадаю радзiму за цыгарэты, усё адно мяне не пакiдала. Заняткi нашыя адбывалiся збольшага y форме рэпэтыцыi будучага армянiнавага допыту y палiцыi для замежнiкаy (цi як тут яго называлi – iнтэрвiю), каб спалучыць навучаньне армянiна мове з завучваньнем ягонай новай уцякацкай легенды: «Дык кажаце, вы зь Беларусi?» «Зь Беларусii, ара.» «А адкуль зь Беларусi?» «Із Мiнска, ара.» «Чаму вы прыехалi y Чэхiю – вам што, на радзiме блага?» «Да какое благо, ара! Хуёво там, да?»

Самае большае праз тыдзень, калi наблiжаyся час атрыманьня «сацыялкi», армянiн, бачачы сьцiплыя вынiкi нашай вайны зь непасiльнай складанасьцю беларускай мовы, ад маiх паслугаy адмовiyся i паставiy на iншага канька: нехта падказаy яму, што yсе прадстаyнiкi армянскага спэцназу вызначаюцца татуiроyкай дракона на плячы, i ён вырашыy зьмянiць легенду – абы не вучыцца й не плацiць мне за навуку. Зноy стаyшы армянiнам, ён выдаваy сябе цяпер за былога целаахоyнiка цi то прэзыдэнта, цi то комiка Петрасяна,[8 - Сапраyднае прозьвiшча першага прэзыдэнта Армэнii – Тэр-Петрасян.] якi (то бок ён сам, а не Петрасян) трапiy у няласку да yладаy. Калi не лiчыць сьцiплага целаскладу й нiзкага росту, над якiмi армянiн пачаy працаваць у той жа дзень, да целаахоyнiка яму бракавала дробязi, а менавiта: татуiроyкi дракона. Малдаванiн аказаyся y мастацтве yтырканьня йголак у скуру майстрам мiжнароднага прызнаньня (бо пад гэтай пагрозай яму звычайна прызнавалiся yва yсiм, магчыма нават у каханьнi, ня ведаю), аднак, як на бяду, маляваць ня yмеy – зноy давялося зьвяртацца да мяне, як да чалавека разнабакова таленавiтага. На жаль, нiколi y жыцьцi я не маляваy драконаy, але ж дзякуючы Дракошу зь незабыyнага савецкага мульцiка меy пра iх сёе-тое yяyленьне. Вынiкам нашай супольнай з малдаванiнам працы армянiн быy болей чым задаволены: ён атрымаy свайго дракона, а мы ад яго – па пачку цыгарэт. Жыць далей было можна.




6


Taste the West and fuck the rest.

    Рэкляма

Яшчэ y першы дзень на «зоне» я yцiхара ад суседзяy даеy нарыхтаваныя на дарожку сухары, апошнюю повязь з айчыннай харчовай прамысловасьцю, сумленна палiyшы iх настальгiчнымi сьлязьмi, i скiраваyся y лягерную сталоyку. Менавiта там я пазнаёмiyся з чэскай кухняй (дзе не было нiводнай маладзенькай анi худзенькай кухаркi, вартай таго, каб запамятаць ейнае iмя зьлёту), а таксама з бальшынёю геаграфiтыстаy усiх вякоy i народаy, якiя папакiдалi свае аyтографы y карантынным памяшканьнi, каб такiм як я нэафiтам было што пачытаць перад сном у першую лягерную ноч. Уражаньне маё ад сталоyкi было параyнальным толькi з бабiлёнскiм слупастварэньнем, дзе y якасьцi слупа з разяyленым ротам застаyся стаяць я сам. Калi наш пакой быy усяго толькi Артэкам, то сталоyка нагадвала yжо залю паседжаньняy ААН. Кожная фракцыя дэлегавала y Раду Бясьпекi (то бок у чаргу) самых нахабных i цьвердалобых сваiх прадстаyнiкоy, а сама мiж тым iмкнулася акупаваць як найбольшую колькасьць самых выгадных, то бок адносна чыстых i адначасова найблiжэйшых да раздачы столiкаy, каб як што якое першымi пасьпець за дабаyкай. Напружыyшы свой абсалютна немузычны слых, я распазнаy у вакольным паветры блiзу паyсотнi незнаёмых мне моваy, самай мiлагучнай зь якiх было дзiцячае якатаньне. Гэтак я на yласныя вушы зразумеy сэнс слова «мультыкультуралiзм», якое дагэтуль лiчыy неяк зьвязаным з мульцiкамi, а таксама тое, што каб не пасярэднiцтва грубай сiлы, то хаyчык тут дастаyся б далёка ня yсiм.

З сталоyкi пачалося маё знаёмства зь мiжнароднай палiтыкай i яе ахвярамi. Дагэтуль я думаy, што толькi адны мы, беларусы, ёсьць у сьвеце iзгоямi й недарэкамi, а yсе астатнiя жывуць як людзi i ня маюць патрэбы шукаць шчасьця па-за межамi сваiх гiстарычных рэзэрвацый. Аднак тут я зразумеy, што патрабаваньнi да жыцьця y людзей збольшага iндывiдуальныя, а ня толькi iдэалiстычныя, як у мяне. Узяць прыкладам кубiнскага патрыёта Г’яванi па мянушцы Гавана: чалавек вырас у краiне пераможнага сацыялiзму, на высьпе свабоды y моры глябалiзацыi, апiсваy сваю радзiму з дапамогаю жэстаy i мiмiкi (у яго быy лёгкi цiк) як рай на зямлi – ну чаго яму там не ставала? Дык не, ягоны бацька быy як на бяду алькаголiкам, а y мацi як на бяду былi сваякi y Маямi, куды тая yцякла ад пабояy i сям’i, пакiнуyшы на зьдзек сэнiльнаму Фiдэлю малога сына, пасьля чаго паyторна выйшла замуж у Нямеччыну. Праз усё гэта Гавана (нават зьнешнасьцю – ён быy такi маленькi, тлусьценькi i валасаты) нагадваy маманьцёнка, якi выправiyся y вялiкi сьвет на пошукi мамы, ледзь дасягнуyшы паyналецьця: яго злавiлi пры спробе пераезду нямецкай мяжы y багажнiку аyтамабiля й бязь лiшнiх роспытаy адправiлi да нас. Гавана ня мог дараваць Фiдэлю такога прынiжэньня. У вольны ад нараканьняy час ён сакавiта апiсваy усе магчымыя катаваньнi сьвету, якiя марыy выпрабаваць на бедным дзядку-камандантэ толькi за тое, што той не выпускаy яго з краiны па-добраму. Або, скажам, славак Пэтэр, якi папрасiy палiтычнага прытулку кiлямэтраy за дваццаць ад свайго дому: думаеце, ён уцёк ад войска цi ад тамтэйшага Фiдэля – Мэчыяра?[9 - Уладзiмiр Мэчыяр, аyтарытарны прэм’ер Славаччыны y 1990–1998 гадах – цяпер проста y гадах.] Не, насамрэч ён уцёк ад свайго духоyнага настаyнiка – iндыйскага ёга! Як гiпi y трэцяй генэрацыi, Пэтэр вельмi цiкавiyся альтэрнатыyнымi навукамi, i дацiкавiyся да таго, што ёг пачаy зьяyляцца y ягоных снах i манiпуляваць iм, бы робатам на дыстанцыйным кiраваньнi, пасылаючы то y краму па пiва, то y банк па грошы, то y дупу па прыколу. Пэрыядычна ён насылаy на Пэтэра паралюш, у вынiку якога Пэтэр гадзiнамi ня мог анi yстаць з ложку, анi даплюнуць да столi. З часам Пэтэр заyважыy, што чым большая дыстанцыя, тым горай дзейнiчае ёгава кiраваньне – таму выдаyся, натуральна, на захад, абы як мага далей ад усходняй мудрасьцi, аднак быy зноy-такi запынены чэскiмi yладамi на самай мяжы yратаваньня сваёй душы. Або расейская пара з Чачнi – лiчыце, яны yцяклi ад жахаy вайны? Цi мо ад помсты з боку чачэнцаy? Гэта яны так толькi казалi y палiцыi: насамрэч, гэта былi сучасныя Рамэо i Джульета. Джульета закахалася y Рамэо на дыскатэцы, а ранiцай даведалася, што яму сорак гадоy i y яго жонка з двума дзецьмi – як i наказаy Шэксьпiр, яна yжо зьбiралася скончыць жыцьцё самагубствам, як тут Рамэо прапанаваy ёй усё кiнуць i yцячы за мяжу – Джульета на месцы пагадзiлася. Чаму яны трапiлi y Чэхiю, а не адразу y Вэрону – без паняцьця… Карацей, што yжо тады хацець ад iранскага гея а да yсяго яшчэ й лiлiпута зь мянушкаю Дыназаyр, якога нармалёвыя yва yсiх сэнсах суайчыньнiкi не закiдалi камянямi толькi таму, што нiяк не маглi y яго з адлегласьцi патрапiць? Ува yсiх згаданых асобах я тут жа распазнаy роднасную сабе душу (як i наадварот), i мы, натуральна, засябравалi. З Гаванай мяне яднала ня толькi, так бы мовiць, сiрочая доля, але перадусiм любоy да Ленiна – гэтак ён называy гатунак бутэлечнага пiва, якое прадавалася y найблiжэйшай да лягера краме, куды нас раз на дзень адпускалi пасьля абеду. На пiyным цэтлiку быy выяyлены гiстарычны заснавальнiк бровара з куфлем свайго yлюбёнага пiтва: лысы, з бародкай i хiтравата прымружанымi, знаёмымi нам абодвум яшчэ зь пiянэрскага дзяцiнства вачыма – нiшто y iм не выдавала капiталiста й эксплюататара. «Скажыце, калi ласка, а y вас ёсьць Ленiн у Разьлiве?» – гэта была першая чэская фраза, якую мы з Гаванам вывучылi й тут жа забылi, бо Ленiн у краме быy толькi бутэлечны. Апрача гэтага Гавана быy цi не чэмпiёнам Кубы па настольным тэнiсе й iмкнуyся зрабiць усё магчымае, каб выхаваць ува мне свайго наступнiка. З славакам Пэтэрам, у сваю чаргу, мы гулялi найчасьцей у шахматы (правiлы y якiх аказалiся зусiм iншыя, чым у шашках) – як у кожным прыстойным летнiку, недахопу y настольных гульнях не было i тут. У дадатак Пэтэр быy вялiкiм знаyцам ня толькi iндыйскай, але й расейскай культуры (прынамсi, у параyнаньнi са мною) i нават любоyна называy мяне «Платонавым». Дзякуючы яму y мяне значна палепшылася як чэхаславацкая, так беларасейская мовы – настолькi, што я мог дазволiць сабе запiсацца y лягерную бiблiятэку й атрымаць пасьведчаньне чытача нумар два (нумарам адзiн быy сам Пэтэр). З Дыназаyрам я сябраваy збольшага таму, што зь iм сябраваy Пэтэр i варагавалi астатнiя. Што да расейскай пары каханкаy, дык тая наагул мяне фактычна yсынавiла, i на працягу yсяе лягернай зьмены я карыстаyся тым, што яны жылi y пяцiпавярховым доме – гэта значыць, перадусiм iхным асобным, некалi афiцэрскiм душам. Такога, мушу сказаць, нават у нашым менскiм iнтэрнаце не было! – а нiчога большага я ад жыцьця й не патрабаваy: абы не было, як у менскiм iнтэрнаце.




