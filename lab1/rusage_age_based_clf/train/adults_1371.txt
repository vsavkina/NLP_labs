Горад мрой (зборнiк)
Янiна Пiнчук


Час Воблы #9
Часам усяго адзiн крок аддзяляе ад схаванай рэальнасцi – дзiyнай, незвычайнай i вабнай. Маладая пiсьменнiца Янiна Пiнчук у сваёй дэбютнай кнiзе прапануе арыгiнальны погляд на Мiнск: выяyляецца, у такiм звыклым i быццам бы добра знаёмым горадзе можна сустрэць i чараyнiка, i даyно памерлую гiстарычную асобу, i зазiрнуць у паралельны свет, дзе замест Беларусi iснуе зусiм iншая, легендарная дзяржава, яшчэ больш напоyненая магiяй…





Янiна Пiнчук

Горад мрой

Магiчна-рэалiстычныя апавяданнi пра Мiнск i не толькi





© Пiнчук Я., 2016

© Багдановiч Я., вокладка, 2016

© ПВУП «Галiяфы», 2016

© Распаyсюджванне. ТАА «Электронная кнiгарня», 2017





1. Спатканне


Аблокi адчайна намагалiся трымаць структуру, але yсё роyна ператваралiся y шэрую масу з трывожнай рабiзной, якая зеyрала празрыстымi прарэхамi. Цi пойдзе дождж? З-за тварожыстых аблокаy прарывалася прывiднае святло, што сустракаецца на карцiнах старых майстроy: па колеры нейкае латуннае i змрочнае. Яно таксама навявала трывогу.

Экспазiцыя выдатная, i настрой – тое, што трэба. Дзiyнае злiццё: эфiрны прысмак чакання, рамантычнай тугi – i yраyнаважаная мэтанакiраванасць. Чаго ж мне хочацца: чытаць, пiсаць, маляваць, а калi iсцi – то куды? Аднак зараз, насуперак звычаю, я не раздзiралася сумненнямi, як бурыданаy асёл, мне хацелася проста жыць. А iмкнулася я, у першую чаргу, на прыпынак тралейбуса.

Усё пачалося з кафэ. Дакладней, з яго згадкi: са старонкi y iнтэрнэце, разгорнутага водгука i стылёвых фотаздымкаy.

– Слухай, я тут набрыла на адну кавярню, ты як наконт гэтага? Ну, не ведаю, была ты там цi не… Карацей, акцэнт на каву – а ты ж вялiкая аматарка, вось я i падумала, што табе будзе цiкава.

Гэты званок прагучаy днём, калi неба яшчэ не афарбавалася мiстычнымi тонамi i цадзiла скрозь бялёсую смугу цеплаватае, ветлiвае сонечнае святло. Здаецца, свяцiць не надта ахвота, але, даражэнькае, гэта ж лета, адмовiць у сваёй прысутнасцi не камiльфо. Цiкава, якiя ж думкi сёння займалi сонца…

Я дарэмна задрала галаву: ледзь не yляцела y багемнага выгляду дзяyчыну з велiзарнай папкай пад пахай – яна з сумессю спалоху i абурэння адскочыла yлева, учапiyшыся y руку спадарожнiка, юнага хiпстэра y акулярах а-ля Сальвадор Альендэ. Такi yжо кантынгент на гэтым прыпынку. Акадэмiя мастацтваy, панове, што ж вы хочаце. Вiнавата yздыхнуyшы, я адняла ад вуха нагрэты, мутны тэлефон.

Зараз я ехала на тым самым тралейбусе, якi чакала некалькi гадзiн таму. Спачатку – ён. Потым метро – хтанiчны вiд транспарту. У мяне ёсць сябры, у якiх падземка ну проста фiзiчную агiду выклiкае, а мяне… так, прыцягвае. Ну й падумаеш, мяне прыцягвае шмат таго, што для сярэднестатыстычных грамадзян проста дзiка.


* * *

Божа, калi я буду палаць у чыстцы, то y першую чаргу – за спазненнi. Выйсцi з хаты загадзя проста нерэальна.

Але сёння дзень асаблiвы. Вынырнуць з-пад зямлi пасярод праспекта, адразу сутыкнуцца поглядам з прыкметнай сiняй шыльдай рэдакцыi… Там ходзiць трамвай, якi так любiць мая Арына (па меркаваннях асацыяцый ды сiмвалаy). Менавiта так, не парушаючы завядзёнкi, рытуальнага шляху ад цэнтра да дому – ад трамвайных рэек па звiлiстай траекторыi, што праз пару гадзiн павiнна прывесцi да фiлармонii, але сёння, у парадку выключэння – да кавярнi.

– Якое шпiёнскае месца, праyда?

Зусiм ля аркi, па прынцыпе засады (хто заyважыць забойцу, якi yцiснуyся y сцяну? – калi праходзяць у дзверы, то глядзяць перад сабою). А сама арка – партал у iншае вымярэнне, гулка пройдзеш пад высокiм цёмным скляпеннем i апынешся y зарослым вербамi, мальвамi, бэзам i чаромхамi сталiнскiм двары.

– Але ж, – адгукнулася Арына, усмiхаючыся, нiбы сфiнкс. – А яно ж проста y цэнтры – блiжэй не бывае, але y мяне дзiyнае прадчуванне: тут заyсёды будуць вольныя месцы.

– Для нас – дакладна!

– Таму што не yсялякi знойдзе гэтае месца, i не yсялякаму сюды yваход дазволены, – з задаволенай усмешкаю падсумавала Арына.

Цудоyна! Вось хто выдатна адчувае правiлы гульнi. Цiкава, цi здагадаецца яна, што я фактычна яе сюды заманiла. Не з вераломнымi намерамi – з самымi што нi ёсць нявiннымi, нават сентыментальнымi.

Цiха мармытала прыемная фонавая музыка. Мяккае белае святло i таксама белыя сцены з шакаладнай драyнiнай сталоy i крэслаy (грувасткiя на выгляд, яны выявiлiся лёгкiмi). Навокал лунаy водар кававых зерняy, назаyжды yплецены y тканiну тутэйшага паветра, так, што парог рабiyся дэмаркацыйнай лiнiяй.

– Прачытай што-небудзь з новага, а? – я не знайшлася, што яшчэ сказаць. У той момант мне сапраyды хацелася пачуць новыя вершы – сапраyдныя. Пажадана, падобныя да тых, што так уразiлi мяне калiсьцi i былi зусiм непадобныя да маiх – чаканна-звонкiх, узвышаных i прытым – сацрэалiстычных, дзе спрэс арлы, сцягi, барацьба, самалёты ды валькiрыi.

Мне не адказалi. Зразумела, чалавек у творчым пошуку.

– Глядзi, гэта часам не твой нагваль?[1 - Нагваль – у мiфалогii iндзейцаy Цэнтральнай Амерыкi дух-ахоyнiк, двайнiк у iпастасi жывёлы (гэта мог быць ягуар, каёт, арол, квезаль i г. д.). Таксама нагвалем мог звацца чалавек, якi практыкуе магiю (вядзьмак-шаман) i здольны пераyвасабляцца y татэмную жывёлу. У перакладзе слова “нагуаль” азначае “быць схаваным, утоеным”.]

– Дзе?

– Вунь пад тым сталом!

– О Божа, ды што яна тут робiць?

З напаyпразрыстай цемры памiж фатэлем i столiкам свяцiлiся крыштальныя кацiныя вочы. Дзе-небудзь у пiцэрыi пад адкрытым небам жывёла глядзелася б натуральна. Але толькi не y кавярнi, дзе нават пажывiцца няма чым.

– Чаму, ёсць жа вяршкi, – не пагадзiлася Арына.

Я нахiлiлася i пачала адчайна «кiскаць», намагаючыся прыцягнуць увагу жывёлiнкi, – i, пажадана, незаyважна для астатнiх. Але яна, як цягнiк-падманка на станцыi Інстытут Культуры, уцягнулася назад у свой тунэль. І, натуральна, знiкла.

– Ну, Франкiта, каб на яе халера! Яна толькi y цемры да мяне прыходзiць, а каб на вулiцы цi недзе y горадзе – робiць выгляд, быццам мы незнаёмыя!

Я абурана пацiснула плячыма, чым зноy выклiкала Арынiну yсмешку.

Наогул, маю абаронцу звалi Савiтры Шакцi: вугальна-чорная, з вялiзнымi зiхатлiвымi вачыма, далiкатнымi вусамi i па-змяiнаму доyгiм гнуткiм целам. Я лiчыла за лепшае клiкаць яе iспанскiм iмем, якое гучала не менш вычварна, але больш звыкла для еyрапейскага вуха: Франсiска Дамiнга дэль Соль. Франкiтай яна стала цалкам натуральна i непрыкметна, хоць i гэтае iмя было… скажам так, своеасаблiвым.

Але ж яе yпершыню заyважыла Арына. Яна прыйшла да мяне y госцi i сказала: «Такое пачуццё, што y цябе жыве котка. Рэальна. Здаецца, што яна тут недзе лазiць, а я зараз наступлю на кавалак сухога корму…». Тады y мяне з’явiлася здагадка, хто хадзiy па маiм ложку на мяжы памiж сном i явай – i потым уздыхнула з палёгкай, зразумеyшы, што гэты «хтосьцi» не вораг.

Не, яна была мiлая i чароyная – мая Франкiта, калi ж ты yвасобiшся, калi я нарэшце буду жыць ва yласнай кватэры? Так, бо толькi тады я змагу правесцi рукою па yсёй тваёй шаyковай спiнцы, ласкава пацiснуць тваю зграбную лапку… І я yпэyненая, што ты такая i будзеш: маyклiвая i чорная як смоль.

Вершаy мне так i не прачыталi. З-за далiкатнасцi (трохi баязлiвай) я вырашыла не настойваць або паyтарыць просьбу крыху пазней. Затое мне падсунулi плэер. На экране высвяцiлася: «Партугальская».

		Нет неба, нет солнца без тебя.
		Как поле зимой без снега, душа моя.
		И где-то бродит вещий сон, мой сон.
		Так тревожен он, беспокоен он.

– Песня проста цудоyная…

– Угу, – кiyнула Арына, дапытлiва слiзгануyшы позiркам па маiм застылым, задумлiвым твары.

– Я хачу не y Партугалiю, я хачу y Монтсэрат i Далiну Палеглых! – зноy заныла i залямантавала я. Яна не адрэагавала: занадта звыклася.

– Так, я з глузду з’ехала, – голас, хутчэй, летуценны, а не засмучаны. – Я спрабую перайменаваць станцыi метро, хаджу тут, як чужынец, над r?o[2 - Рака (iсп.)] красуецца Arrabal de Trinidad…[3 - Траецкае прадмесце (iсп.)]

Тата yжо гаворыць на мяне, што я «чалавек чужой культуры», з-за таго, што я не чытаю нашых, постсавецкiх кнiг. А yсё ён, мярзотнiк, гэта yсё ён вiнаваты!

«Рашуча заявiла яна», – прамовiла Арына пра сябе – i мысленна запiсала.

Нам прынеслi каву i дэсерты. Ірландская з чарнiчным тварожнiкам мне, капучына з яблычным штрудзелем – ёй. Яшчэ тры хвiлiны мы маyчалi: святадзейнiчалi маленькiмi срэбнымi вiдэльчыкамi i атрымлiвалi асалоду ад духмянага, да ачмурэння смачнага напою.

– Як там маецца генерал?

– Нармалёва.

Арына заспакоена кiyнула. Калi з iм усё y парадку, то i са мной – адпаведна. Задаволена варкачу, сцiскаючы y руках чарговую кнiжку, здабытую y «замежных калег» самым што нi ёсць астапа-бэндэраyскiм шляхам, загадкава i шчаслiва yсмiхаюся, штосьцi задумваю – не нясуся дзяжурыць каля яго ложка y шпiталi, не адчуваю, як з сэрца майго кроy сочыцца па кроплi…

– Сёння ён быy сумны, пра штосьцi трывожыyся, – уздыхаю.

– Можа, проста засумаваy па табе. Ну вось цi часта ты пра яго думала апошнiм часам?

З сорамам прызнаюся:

– Не.

Я была занятая праблемамi творчасцi i самакапання. Колеры на маiх карцiнах былi не тыя, лiнii, радкi, праца, характар, усё было не тое – бадай, гэта лета зойме першае месца па колькасцi пралiтых слёз i вiна, па колькасцi засмучэння, сораму, самазнявагi, разладу, хрыплага iстэрычнага румзання y адзiноце – але потым я нязменна буду yспамiнаць гэта лета як вельмi «творчае» i «рамантычнае». Вось iдыёцтва.

– Дык ты не думала пра генерала? У яе голасе дакор.

– Сёння мы бачылiся на Вайсковых. Ну, ты ведаеш. Шкада, што яны такiя маленькiя, там нават зацiшнай адзiноты амаль не адчуваецца. Хоць там жа так хораша, прыгожа.

Мiлы мой генерал! Я iшла сёння да цябе. Спачатку перайсцi на iншы бок, праз трамвайныя шляхi, потым нырнуць у двор, а там – зачараваны касцёл. Белы, гожы, ён стаiць на yзвышэннi, як на пастаменце, каменныя сцены якога аплёy дываном дзiкi вiнаград. І гэта заслужана, таму што ён быццам адважны фрэгат, што выдужаy сярод навальнiц i дагэтуль ганарлiва yздымаецца над бруднымi хвалямi савецкага смецця. Беласнежны, як сам папскi строй, пасярод плебейскiх бялiзнавых вяровак, задрыпаных пад’ездаy i yбогiх гаражоy.

Я буду з табой, генерал, не адной крывi – дык аднаго духу, я дамагуся, я выпраyлю гэта дурное непаразуменне i далучуся да цябе i тваёй Царквы на векi вечныя… Ды y канцы канцоy, я yжо – з табою, de facto – зараз толькi набыць статус de jure! «Ангельскую ты yжо ведаеш, не турбуйся!» – «Але ж мне яшчэ трэба здаць экзамен. Кожны, хто едзе вучыцца за мяжу, абавязаны здаць TOEFL. Мне патрэбны сертыфiкат». – «Захочаш, так будзе». Так, будзе y мяне «сертыфiкат». І экзамен» здам. І буду як усе нармальныя лацiнасы. Амэн.

У двары касцёла растуць нiцыя вербы. Шатры з вострага лiсця мудрагелiста прапускаюць святло, малюючы на цёплых дарожках дзiyныя yзоры. Цяжкiя, каньячнага колеру форткi дзвярэй расчынены, у змроку храма мiгцяць свечкi – тут таксама адмысловая тэрыторыя, адлучаная ад усяго, што знадворку. Тут i так чароyнае месца, а yнутры касцёла – як быццам яшчэ адзiн узровень, яшчэ большая глыбiня таямнiцы. Тут цудоyна. Чаму ж я нiколi не заходзiла туды, што мяне трымае? Ды нiчога асаблiвага. Аднак цяпер я сыходжу адсюль. Касцёл так i застаецца для мяне загадкай, неразгаданай, але той, што вабiць, як святло далёкага маяка.

Адна вулiца завецца Чырвоназоркавая, другая – Смалячкова; я ведаю, што гэта быy снайпер – наш, беларускi, у гады Другой сусветнай. Я так люблю гэтыя пяцiпавярховiкi, i y мяне ёсць аформленая мара – мне б хацелася тут жыць. Мне yжо здаралася выслухваць ад людзей, што мае жаданнi – дробнабуржуазныя, мяшчанскiя, што няможна мераць мару грашыма, але… У чым мая загана – у тым, што я дакладна ведаю, чаго хачу? Тым больш, нiхто, апроч мяне i некалькiх пасвячоных, не ведае, якiм таемным сэнсам я напаyняю самыя банальныя дзеяннi, наколькi метафiзiка для мяне важнейшая за фiзiку.

Утульныя, цiхiя вулачкi пасярод самага цэнтру, бружмель у агародчыку, iзноy бялiзнавыя вяроyкi, а вунь наперадзе – хаты пяцiдзясятых гадоy на пару сем’яy (i як толькi не абвалiцца гэты пакрыyлены балкон?), вунь прабегла котка (не мая, iншая), трыпутнiк у расколiнцы пад нагамi, вадасцёкавыя трубы, бэзавае лiсце, прывiднае святло з-за аблокаy. А вось мой любiмы кандыцыянер! Ды Наста мае рацыю: ён выглядае як выдраны кавалак самалёта. Велiзарны, ён зачароyвае сваiм трывожным, злавесным гудам, якi yздымаецца раптам, нарастаючы, i ад гэтага бягуць мурашкi па спiне, як у дзяцiнстве пры выглядзе iндустрыяльных збудаванняy на фоне крывавага заходу сонца. Італiя… Вось ужо нiколi б не падумала, што Залатая Горка нагадае мне Італiю. Проста там мяне таксама iнтрыгавала тое, што я цяпер спецыяльна вучылася бачыць наноy: незвычайная форма вадасцёкавай трубы, чорныя лапiны сажы на жаyтлявай хаце – сляды пажару, плюшч на сцяне, жук-насарог на асфальце, васковыя тычачкi y белых духмяных кветках, смаyжы, што выпаyзаюць ноччу на жвiр стаянкi, грозныя вялiкiя кандыцыянеры.

Шпiталь МУС – прыстойны будынак, аточаны пышнай зелянiнай i прыстойнай, з пiкамi, агароджай. Тут ён таксама з’яyляецца мне: глядзiць з-за жалезных прутоy, як арыштант, да аднаго прута дакранаючыся рукой – нерашуча, нiбы нават узяцца асцерагаецца. Ён не y бальнiчнай адзежы, у поyнай форме, у шэрым кiцелi. Але вочы такiя сумныя, нiбыта жыць яму засталося два днi, i ён хацеy мяне yбачыць – а я y гэты час, вядома, недзе швэндалася, пiла, танцавала i рагатала y голас абы з кiм.

Сэрца зашчамляе, i па yсiм целе прабягае разрадам хваля салодка-пакутнага болю, якi выбiвае слязу. Я пачынаю лаяцца, слаць генерала куды далей, i паскараю крок, адскокваючы ад агароджы – а прыступ пакуты закiпае yжо y мяне y горле – бегам, бегам…

Заходжу на могiлкi нясмела, з чорнага ходу, з той вулачкi, дзе двухпавярховыя хаты (мы з Настай сышлiся на тым, што было б выдатна купiць такую хату i жыць там). Я yжо yвайшла, гляджу на вулачку з-пад махроy галля i yсмiхаюся: проста за Вайсковымi могiлкамi амбасада Кубы – вось чорт, гэта гумар такi цi што? Не, не да смеху.

Тут зямля нагадвае мармур, яна такая ж цвёрдая на сцяжынках, i yся y яркiх разводах зялёнага моху. Вакол стаяць абелiскi пад шатамi цемнаватых сакавiтых крон, праз якiя прабiваецца пяшчотнае, свежае сонечнае святло, а цяпер – гэтае цьмянае латуннае ззянне. Ён чакае мяне ля аднаго з помнiкаy, аддзяляецца ад яго, быццам доyга так стаяy, абапершыся.

– Мой генерал… Ён абдымае мяне, не можа стрымаць уздыху. Па маёй шчацэ паyзе сляза – гэта yсё, што засталося ад успышкi болю пару хвiлiн таму. Ён сумаваy. Божа, якое пяшчотнае сэрца y гэтага старога ваякi… Ад цяпла яго шчакi вострая, гарачая пяшчота yсё запаyняе yсярэдзiне, не пакiдаючы вольнага месца. Мы стаiм так некалькi хвiлiн. А маглi б стаяць вечна. Хоць ён разумее, як плыве час у нашым свеце, таму не злоyжывае, сам жа часам выводзiць мяне з трансу. Вось i цяпер: «Ты спознiшся».

Я не распавядала, проста сказала, што з iм бачылася.

– А помнiш той вечар, калi мы разам там iшлi?

– І бачылi майго нагваля?

– Ага!

Котка тады прабегла проста перад намi, а потым шмыгнула y кусты – калi паднялiся далей на горачку, то зiрнулi туды з цiкаyнасцi, i y зараснiках яе не было. Ёсць у нагваляy такая манера – растварацца y прасторы ды iмгненна знiкаць.

– І мы нiколькi не стамiлiся гэтак бадзяцца…

– …i y нашых жылах усё яшчэ лiлася музыка – такая ж святочна-лiловая, ультрамарынавая, салатавая i фiялетавая, як святло на сцэне! Для мяне y той дзень усе песнi былi такога колеру.

– Так, дакладна, здорава! І падсвятленне на хатах таксама было нiбы знарок, дзеля выключнага выпадку – i зноy мы абмяркоyвалi нашу савецкую архiтэктуру…

– …яна такая прыгожая! І вось мы дайшлi да гэтай дзiyнай трохкутнай плошчы, а кафэ было yжо зачынена, i нам не наканавана было паспытаць знакамiтых пiрагоy пад вельмi нямецкай назвай.

– А яшчэ там крама была спартыyная: гэй, дзе тут красоyкi, а дзе прысмакi?!..

– Потым мы перайшлi праз трамвайныя пуцi, i я yбачыла могiлкi… Трава так ахайна падстрыжаная. Яна была залiта халодным чыстым ззяннем, i пражэктары асвятлялi надмагiллi, i гэта здалося мне вельмi прыгожым, вабным i таксама святочным, – я захапiлася.

– Я сказала, што гэта Насцiна yлюбёнае месца, – задуменна працягвала Арына.

– І я зразумела, што для мяне яно таксама стане такiм. Калi мы iшлi мiма, я была загiпнатызавана, мяне так i цягнула глядзець за агароджу…

– …i ты абмацвала поглядам чорную траву i спытала мяне: «Гэта што, стакроткi?»

– …так, гэта былi стакроткi. І потым я yбачыла, што там стаiць мой Аyгуста. Ён усмiхаyся радасна i па-змоyнiцку.

– Ты зразумела, што ён клiча цябе y госцi.

– Так. Таму што тут яму лягчэй усяго yвасабляцца. Могiлкi. Вайсковыя. Хараство.

Я прыцмокнула, узняyшы брыво. Арына заyсмiхалася. Не, прыцмокнула я ад тварожнiка, проста так супала.

А потым мы iшлi разам праз гэтыя цiхiя, ветлыя цёмныя вулiцы, з пахам начных агародчыкаy, з памяранцавым святлом вокнаy, з шурпатай шэрай цэглай пяцiпавярховiкаy. І выйшлi на Праспект якраз у гэтую арку, проста да гэтага кафэ.

– Цяпер мне yсё зразумела! – Арына расплылася ва yсмешцы. Я не yтрымалася i таксама пачала хмылiцца, хiхiкаючы, як хулiганiсты школьнiк. І яна прамовiла сваю сакраментальную фразу:

– Я цябе абажаю…

У той вечар мы чакана не селi на метро, як усе нармальныя людзi, а зладзiлi марш-кiдок па Праспекце. І размаyлялi яшчэ пра кучу розных цiкавых рэчаy, якiя тут пералiчваць залiшне. І мне прыйшло да галавы, што мы нагадваем персанажаy картасараyскага рамана «Экзамен» – маладыя, няпростыя, мы шукаем, чагосьцi там ствараем, вечна y стане прадчування. І – так, нас яшчэ чакаюць свае экзамены. Аднак мы, у нашы юныя, але yжо па-свойму сталыя гады, навучылiся iх не баяцца.




2. Дуэль


Па каву давялося спускацца y апраметную.

Даyжэзная, крутая лесвiца сыходзiла y цемру. Толькi справа y глыбiнi вiднелася квадратная пляма святла. Я акуратна ступiла на першую з прыступак-клавiш, цьмяна-белых, з цёмнымi сятчастымi кiлiмкамi, левай рукой узялася за масiyны шэры поручань: спускацца можна было толькi так, павольна, асцярожна – амаль з пiетэтам.

Нешта падобнае я i адчувала: сумесь хвалявання i зачаравання, якiя паступова нарасталi. Зрабiyшы апошнi крок, я падняла галаву i з захапленнем кiнула позiрк на той шлях, што пераадолела y цёмна-сiнiм змроку тунэля. Гэта было дзiцячае пачуццё – усведамленне незвычайнасцi.

Чарговая yстанова y маiм гусце: не банальнае i зацёртае месца на Праспекце, дзе yсё выстаyлена напаказ – не, тут ёсць iнтрыга.

Аднак апошнiм часам…

Ах, цёплае паветра, водар шакаладу, выпечкi – у мiнус дзесяць самае тое! Што мы сёння будзем дэгуставаць?

…апошнiм часам я не yпэyнена, раздражняе мяне гэтая «iнтрыга» цi, наадварот, падабаецца. Так-так. Насiцца па yсiм горадзе, грошы на пыл пераводзiць, трывожна прыслухоyвацца, прынюхвацца, як паляyнiчы сабака, скакаць з аyтобуса на аyтобус, з вагона y вагон, забыyшыся пра падрыхтоyку да экзамену – пайдзi туды, не ведаю куды, знайдзi тое, не ведаю што!

Я замовiла карамельную каву-макiята, аднесла яе да стойкi, залезла на высокае крэсла, кiнуyшы торбу i куртку на суседняе. Краi саломiнкi мякка прабiлi пласт пены з салодкiм узорам. Хоць штосьцi добрае y гэтай дзiyнай гульнi – магчымасць пабыць гурманкай: я песцiла наiyную надзею, што мае паводзiны – гэта iгра паводле Станiслаyскага, якая дапамагае мне выглядаць пераканаyча.


* * *

У той вечар мяне асянiла. І я спасцiгла метафiзiчную iснасць трамвая.

Надвор’е стаяла не зiмовае – чаканне не выклiкала знерваванасцi. Больш за тое: я прагнула падставiць разгарачаны твар прахалодзе. Здароyем пачынаеш цешыцца, толькi перахварэyшы, падвышаную стыпендыю i блiскучую рэпутацыю пачынаеш цанiць толькi пад пагрозай iх страты. Але я – здала. Перамагла, справiлася, адстралялася!

Гэтая пераздача была неверагоднай. Я перажыла нешта накшталт рытуальна-сiмвалiчнай смерцi. Верагодна, такi вопыт павiнен быy яшчэ i прасунуць мяне y духоyным развiццi – як бы там нi было, адчуваннi адмысловыя. Тыдзень быy нiбы сцiснуты – курчамi кашмару, трывогi i няспыннага вучэння, а цяпер – час спынiyся.

Калi не зусiм зацiх, то вельмi замарудзiyся: так няспешна падпаyзаy да нас бiрузова-зялёны паважны вусень. Я yстала i плюхнулася на асобнае месца ля акна. Трамвай рушыy з лёгкiм рыyком, як кабiнка атракцыёна y парку забавак.

Прыйшла нiрвана. Я не проста свавольнiчаю з моднымi слоyцамi, а добра ведаю этымалогiю, гэта – «адсутнасць жаданняy»: i сапраyды, усе жаданнi знiклi, з мяне было даволi i радасцi збавення. Наплылi фiласофскiя думкi: пра тое, як важна дакладна вылiчваць свой патэнцыял, пра тое, што немагчыма бясконца жангляваць працай, навукай, вечаровымi курсамi i патугамi самавыяyлення – абавязкова штосьцi yпусцiш. Падступiла жаданне раскрыць кнiжку – i вось ён тут, мiнiяцюрны бледна-ружовы томiк Святога Францыска Сальскага. Праплывае мiма «брама горада» – дзве вежы Прывакзальнага пляца, крэмава-бэжавыя, з зубцамi-рожкамi накшталт тых, што робяць дзецi на сваiх замках пяску i вады; i вось я прасякаюся «Кiраyнiцтвам да набожнага жыцця» гэтак жа, як тыдзень таму вывучала бiяграфiю Марцiна Лютэра пяра Івана Габры.

Але потым я з уздыхам адкладаю нават гэтак вытанчана напiсаную душакарысную кнiгу. Мяне перапаyняе штосьцi яшчэ. Штосьцi больш аб’ёмнае, шматколернае, настойлiвае – не y крыyду Францыску Сальскаму, але як данiна цяперашняму моманту.

Ульянаyская, потым Першамайская – толькi цяпер разумееш, якiя безаблiчныя назвы i якiя чароyныя вулiцы. Строгая i прывабная архiтэктура савецкага часу, потым сцiплыя, але сiмпатычныя дамкi пачатку дваццатага стагоддзя. А стадыён «Дынама»? Ён лёгка пазнаецца i выглядае прыгожа, чымсьцi напамiнае не тое каб «урачысты», але смачны торт – маё yлюбёнае рэтра. Авось справа горад ужо плыyна пераходзiць у сваю iндустрыйную частку. Потым парк Горкага, што yсюды носiць адну назву, але yспамiны захоyвае зусiм розныя (Арына, памятаеш?). Плошча Змiтрака Бядулi i сакральнае месца – могiлкi. Вулiца Чырвоная (нiяк не yспрымаю яе рускую назву «Красная», заyжды y мазгу нейкае абурэнне: «Якая яшчэ «Красная», вы з дуба ляснулiся?»). Потым – на вулiцу Якуба Коласа, гэта зямля запаветная, новая зямля…

Мяне ахапiла замiлаванне. Я адназначна зраднiлася са сталiцай. Больш за yсё мне падабаyся менавiта гэты маршрут i тое, што праплывала за акном. Калi прыедуць замежныя госцi, самым цудоyным будзе выправiцца з iмi катацца на трамваi. Няспешна yбiраць у сябе стыль горада, узiраючыся за вокны, адчуваць, як вагон пасля кожнага прыпынку кранаецца з лёгкiм, але адчувальным высiлкам, падрыгвае на заваротках, чуць бразджанне званка – старамоднае, нягледзячы на сучасны дызайн корпуса. А як перад самым паваротам на Коласа пераводзяць стрэлку, гэты рытуал? Не, ну праyда ж непаyторна!

Гэты вiд транспарту нiколi не быy «маiм» – я аддавала перавагу шпаркаму i без-лiшнiх-цырымонiй метро. Трамваi ж заставалiся Арынiнай епархiяй; яна казала, што ёсць у iх сваё хараство, з iмi звязана маса лiтаратурных твораy, нават мой любы Картасар. І толькi зараз да мяне дайшло, толькi зараз я прачула! Сапраyды, пасля yзрушэнняy шмат што бачыцца y iншым святле. І трамвайная экскурсiя з замежнымi калегамi yжо здаецца мне сапраyднай знаходкай.

А зусiм нядаyна y мяне пачало з’яyляцца больш i больш знаёмых з Лацiнскай Амерыкi, у тым лiку нават хлопец, якi хацеy паступiць ва yнiверсiтэт недзе ва Усходняй Еyропе i вывучаy рускую мову, ды яшчэ адзiн з Чылi, нашчадак украiнскiх казакоy (на якога я вельмi спадзявалася y справе здабывання генеральскiх мемуараy). Дзiyныя справы Твае, Пане, i дзiyныя повязi. Усё гэта нездарма, як i перапiска з чылiйцамi. Няyжо мой лёс будзе такiм жа, як у маёй цёткi Наташы?

Яна yжо трыццаць гадоy жыве y Нямеччыне. Нiколi не забудуся на яе аповед: «Я заyсёды y дзяцiнстве любiла казкi братоy Грым. А яшчэ ж была кнiжка з малюнкамi – мне так падабалiся гэтыя строi, гэтыя акуратненькiя дамкi. І y дзiцячым пакоi y мяне над ложкам вiсеy дыванок. Не, габелен. І там таксама была iлюстрацыя з казак – быццам бы Гензель i Грэтэль, але што дакладна помню – загадкавы, не наш, яловы лес. І мне тады думалася: а вось выдатна было б жыць там! Увесь час марыла i фантазiравала. Ну вось – намарыла!»

«Глядзi, нафантазiруеш сабе Латамерыку», – сказала Арына. А што? Я б i не супраць. Больш таго – мару. Здзейснiць паломнiцтва, як у Святую Зямлю.

– Няyжо табе Вайсковых могiлкаy недастаткова?

– Ды гэта зусiм не тое! Ты не разумееш.

Мае словы – свядомая хлусня. Усё яна разумела. Але y адказ магла толькi yздыхнуць i прамаyчаць.

А зараз на мяне наплыло дзiyнае пачуццё – усведамленне таго, што yсё гэта – рэальна. Пачынаючы з лета, з пары вечаровых шпацыраy, з познiх званкоy Насцi, з адурэння ад перакладаy з гiшпанскай, з замiрання сэрца на вулiцы Чырваназорнай – з кожным крокам «гэта» рабiлася yсё больш рэальным. Я галасiла i абуралася, бiла капытом цi iнсцэнiравала карцiну непрытомнасцi ад заняпаду сiл, лаялася i стагнала на фiнiшнай прамой – але ведала, што нават крывавыя пакуты – лiчы, не напраyду, мары ж мае згушчаюцца y паветры, як чарадзейны туман, прымаюць форму, ушчыльняюцца, i… І тут я yбачыла чылiйскага экс-прэзiдэнта. Што я ачмурэла – гэта слаба сказана. Спачатку мне падумалася, што справа y хваравiтай фантазii, што я yжо канчаткова з глузду з’ехала на глебе сваёй асабiстай утрапёнасцi.

Аднак стаяy ён амаль проста перада мною, блiжэй да дзвярэй, рыхтуючыся выходзiць, у кампанii фарбаванай бландынкi гадоy сарака y бруснiчным берэце i нейкага суровага дзядзькi y наменклатурным палiто. Сам ён таксама выглядаy да немагчымасцi наменклатурна – з партфелем, у куртцы з баранковым каyняром. Дый акуляры а-ля Шурык чамусьцi не разбаyлялi вобраз, а нагняталi афiцыёз. Ён не yсмiхаyся. І мяне не заyважаy.

«Прыпынак "Вулiца Дарашэвiча"», – адчаканiy голас БССР-аyскага iнтэлiгента. Мякка раз’ехалiся створкi дзвярэй, кабета крыху манерным рухам паправiла берэт i выйшла – ён за ёю.

З таго вечара спакою я yжо не ведала.


* * *

Дзяyчаты падышлi праз некалькi хвiлiн. Арына была трохi бледная i хмурная: яна была зусiм не y захапленнi ад такой iнфернальнай лесвiцы. Наста ж захоyвала заyсёдны бесшабашна-незалежны выраз твару, якi, мабыць, больш уласцiвы хлопцам. Хоць у нашай кампанii было не прынята абмяркоyваць, што каму «yласцiва», а што не.

– Так а што за iдэя такая прышпiльная? – перапытала Наста.

– Тэорыя распаyсюджання «кававых скрынак» у Мiнску, – хiхiкнула я.

Арына вытрымала паyзу i загаварыла:

– Вы заyважылi? Яны растуць, як грыбы, быццам спорамi плодзяцца – i гэта за нейкiх паyтара гады. З пункту гледжання эканомiкi трохi рызыкоyна, згодныя?

– Хм, ну, пэyна што, – хмыкнула Наста.

– Сумняюся, што яны прадаюць пэyны прадукт, – працягвала Арына. – Кава? Падумаеш, ёю, бадай, ужо гадоy трыста нiкога не здзiвiш, у кожнай установе яе пададуць, – яна абвяла поглядам памяшканне. – Здаецца, яны прасоyваюць iдэю, iмiдж. Вядома, калi гэта пазiцыянуецца як аналаг Starbucks, то першы, хто прыходзiць да галавы – хiпстары, – усмiхнулася Арына.

З цiкавасцi мы зiрнулi сюды-туды, правяраючы яе сцверджанне. Дакладна, справа ад нас за стойкай асталявалiся багемныя франты – прадстаyнiкi вышэйзгаданай субкультуры. Але мая цiкаyнасць не была бяздзейнай – я цадзiла халодны кававы напой з адыёзнай назвай «трава», не спыняючы стральбу вачыма, бязмэтнае, але дакучлiвае высочванне. Вядомая рэч, калi я зiрнула на суседзяy, усярэдзiне y мяне yсё абарвалася: гэта быy ён.

Невысокi, але добра скроены малады чалавек у клятчастым пiнжаку са скуранымi латкамi на локцях i y доyгiм белым шалi. І, натуральна, у характэрных акулярыках. Ён штосьцi нягучна, але з захапленнем расказваy усёй кампанii – можа, пра нейкi фiльм, можа, пра здымкi, што зрабiy нованабытым «Зенiтам» (фотаапарат тут жа i стаяy, на стойцы). О так, i вiдавочна не проста выхваляyся, а рабiy экскурс у мастацтва сучаснай фатаграфii. Да чаго ж усё стэрэатыпна. Мабыць, выдавала менавiта наyмыснасць маскiроyкi. Тым больш, няможна было зблытаць гэты злёгку самаздаволены выраз, хiтрыя яскаркi y поглядзе, i гэтыя густыя, хораша зачэсаныя хвалiстыя валасы нi з чыiмi iншымi.

– Глядзiце, ды вось жа ён! Так, я не стрымалася.

Напэyна, гэта бязглузда выглядала: лiхаманкава зашаптала, наштось нават прыгнулася i з драматычнай перабольшанасцю пачала касiць вочы y бок суседняй кампанii. Адказ: два скептычныя позiркi i ветлiвае маyчанне.

Праyда, на хлопца яны yсё ж паглядзелi. Безумоyна, сяброyкi мае – святыя людзi: дагэтуль голасна не паслалi мяне y балота з маiмi дзiвацтвамi.

– У цябе дакучлiвая iдэя, – канстатавала Наста. Не, рана я yзрадавалася: не скандал, дык натацыi. – Лёгкае расстройства на фоне ператомленасцi. Блiн, прабач, вядома. Але iнакш – нi y якiя вароты не лезе!..

Ну так, «прабач»: пры знаёмстве мы траха не пасварылiся з-за псiхааналiзу – мне аж цiкаyна стала, цяпер палаемся альбо не? Яна прачытала мае думкi:

– Я разумею, ты на… хм, ды на yсякi погляд адэкватней за вельмi многiх. Але са сваiмi асаблiвасцямi.

– Гэта нават не мае асабiстыя асаблiвасцi, а маёй рэальнасцi, – упарта прашыпела я.

– Але рэальнасць фармуецца yспрыманнем i свядомасцю, – падхапiла Арына. Наста пстрыкнула пальцамi – дакладная заyвага.

Ну вось! Я iм пра абразы?, а яны мне пра гарбузы. Доyга тлумачыць, але я мела на yвазе зусiм iншае, аб’ектыyныя рэчы: выпадкi i з’явы, а не проста фантазii!

– Карацей, Склiфасоyскi, – махнула рукой Наста, разганяючы туман цягучых тэрмiнаy, – так жыць няможна. Да экзамену трэба рыхтавацца! А ты за зданню ганяешся. Прытым увесь час трэцiруеш сябе.

– Ну добра, я зацыклiлася на адной тэме. Кожны, хто глядзiць – бачыць тое, пра што думае. Але хiба вам гэты хлопец хоць аддалена яго не нагадвае?

– Так, – пагадзiлася Арына, – падобны. Але гэта – усяго толькi хлопец: сучасны, наш, мiнская хiпстата! А не той, каго ты шукаеш.

«А вам не здавалася, што вонкавае аблiчча зманлiвае?»

Гэтую фразу я прамовiла толькi yяyна – таму што y роце y мяне перасохла: яны yсе сыходзiлi. Як бы саслiзнуць з крэсла i дагнаць iх; нейкi хлопец наперадзе, ён следам, i дзве дзявулi; якiя нязграбныя мае рухi; вось пляснулi дзверы; хутчэй!

Наверсе таксама дзверы, яны мякка грукаюць… угару, збiваючы дыханне…

Вулiца была пустая. Ну хто б сумняваyся. Я выскачыла з двара, ледзь не зачапiyшыся за край шлагбаума, i сарамлiвым трушком прабегла да прыпынку. Нiкога падобнага. Ды яшчэ трыццаць трэцi тралейбус, ужо з зачыненымi дзвярыма, адчалiy ад тратуара. Заставалася паплесцiся назад у кафэ, на хаду зашпiльваючы абы-як накiнутую куртку.

Я села i пачала дапiваць сваю «траву», хоць цяпер лепей прыйшлося б штосьцi гарачае. Дзяyчаты yжо не спрабавалi пераканаць мяне, што я псiх. Наста паглядзела задуменна i сказала:

– Адчапiся ты ад прэзiдэнта.

Я не збiралася падпарадкоyвацца. Пра што i заявiла.

– Ну i на што ён табе? Дапусцiм, зловiш. І што з iм далей будзеш рабiць?

– Не ведаю, – бездапаможна прызналася я.

І праyда ж не ведала. Але ад намераy сваiх адмаyляцца не збiралася.


* * *

У мяне была бачнасць нармальнага жыцця i рацыянальныя прычыны, па якiх трэба было ездзiць у горад – а вось потым, адначасна з выкананнем пунктаy плана, пачыналася пагоня, i зноy навобмацак, на адчуваннях i намёках.

Прэзiдэнт з’явiyся перад мной наyмысна, абодва разы – але найболей дэманстратыyнымi былi яго паводзiны y кафэ. Я адзначыла дзiyнасць уласнага стаyлення: здаецца, зараз мне хацелася спадабацца яму?! Даyно yжо я так старанна не фарбавала вусны, не правярала фактуру i гладкасць скуры пры розным асвятленнi, не падбiрала yбораy – прытым, што звычайна апраналася па прынцыпе «насунула тое, што выпала з шафы». Але зноy-ткi, навошта? Ён зачараваy мяне. Я разглядала яго фатаграфii, абрысы i даволi мяккiя рысы твару, замiлоyвалася таму, як арганiчна ён глядзiцца y нашым савецкiм, вiнтажным горадзе.

– Гэта проста робiцца небяспечным, – пакруцiла галавой Наста. – Прытым не толькi з-за вучэння. Табе пара завязваць з пагонямi i гульнёй у коткi-мышкi.

– Ха, ды ты мяне паражаеш, – смяялася я. – Генерал, значыць, не небяспечны, а прэзiдэнт раптам – злавесная асоба? Звычайна yсё было па-iншаму. З дакладнасцю да наадварот.

Яна толькi yздыхнула. Вядомая рэч, да генерала яна прывыкла, i yсё было нармальна.

– Цьфу на цябе! Я не магу сказаць, што тут не y парадку. Проста адчуваю, цi што. Толькi не пачынай казаць пра «выдуманы свет», – цiха загырчала я, гледзячы спадылба.

Зараз мне здавалася, што падыгрываюць мне толькi з ветлiвасцi. Наста пацiснула плячамi i прамаyчала.

Я нiчога не паyтарала, не вучыла. Забылася, што збiралася на кафедру высвятляць штосьцi пра магiстратуру. Увесь свет мой звузiyся да транспарту y розных яго iпастасях, да «Кнiгi пясчынак», якую я цягала з сабой, нягледзячы на вялiкiя памеры, музыкi y слухаyках i з’едзеных на бягу шакаладак.

І мне – так, мне гэта падабалася! Здавалася нейкай вар’яцкай, але прыгожай авантурай, што разнастаiць шэрыя буднi.

– Як даyно ты размаyляла з генералам?

– Ды не памятаю, тыднi два таму, а так ён зусiм не з’яyляyся.

Я раздражнёна адмахвалася i бесклапотна канстатавала тое, з-за чаго раней накруцiла б сябе да iстэрыкi. А колькi разоy я абзывала генерала сволаччу, гнюсам i падонкам з-за таго, што ён упарта не хацеy з’яyляцца мне y сне.

Я сумленна спрабавала разважаць пра гэта i клiкаць яго. Імкнулася прасякнуцца ганебнасцю сваiх паводзiн, адчуць гаркату страты – але не, нiшто не адгукалася yсярэдзiне. Мяне напаyняла адчуванне дзiyнай лёгкасцi i пустэчы – а з прычыны гэтага, прыемнага спакою. Я перастала прагнуць сустрэчы з iмi абодвума, i y адзiн выдатны вечар села y трамвай каля вакзала без жаднай задняй думкi.

Вось здорава – паставiлi елку. Нарэшце нейкае падабенства да святочнага настрою – хоць снегу дагэтуль не было, проста вечна вiльготныя тратуары i шэрае стомленае неба, i такi ва yсiм выраз, накшталт: «Зараз-зараз!». Хоць гэта дагодлiвае «зараз» у выглядзе дзвюх самотных сняжынак i халаднаватага ветрыка было шчырым фальшам. Але нiчога, на маiм настроi гэта нiяк не адбiвалася. Я ж толькi што здала ангельскую ды атрымала найвышэйшы бал, чым яшчэ раз аспрэчыла гэту недарэчную заклапочанасць сябровак – ха! Было выдатна yключыць свiнг, заплюшчыць вочы i расставiць зручней ногi, таму што пакуль я нiкому не замiнала.

Ізноy краявiды за акном, канцэртная зала, звязаная з вялiкiм мноствам захапляльных успамiнаy, i зноy – хваля эйфарыi. Вострае, надзiва выразна абмаляванае yсведамленне рэальнасцi yсiх маiх летуценняy. І не простае як магчымасць – а як голас, што шэпча проста y вуха, як рука, што працягвае ключ ад запаветных дзвярэй альбо пляскае па плячы…

У плячо мяне i праyда пхнулi. Праз хвалi залiхвацкай мелодыi давялося вынырнуць у вульгарную рэальнасць. І выявiць, што двое не зусiм цвярозых маладых людзей вядуць ажыyленую гутарку проста y мяне над галавой, ды прытым робяць дзiyныя рухi. Блiзкi быy апрануты y рудую, як прусак, куртку i вывараныя джынсы, у руцэ трымаy празрысты зялёны пакет – iншых падрабязнасцей я не ведала, таму што вачэй не yздымала. Ён раз-пораз навальваyся i пхаy мяне y плячо сцягном, а яшчэ yвесь час чапаy мае ногi (ужо акуратна падабраныя!) сваiмi ластамi – яму, бачыце, мала было проста стаяць у трамваi, трэба было «элегантна» закiдваць нагу за нагу. Прытым ногi ён змяняy кожныя паyхвiлiны: пэyна, што яму i y галаву не прыходзiла прычына няyстойлiвасцi («гэта не я п’яны, гэта падлога зыбаецца»). Я доyга дзiвiлася; па прыроднай сарамлiвасцi абурацца не хацела i рабiла выгляд, што не зважаю. Аднак да плошчы Якуба Коласа гэты юнак падшафэ мне канчаткова надакучыy. «Ды перастань ты грэбцi каля мяне нагамi, алень!» – зласлiва падумала я.

Не вытрымала, устала i пайшла, прадзiраючыся да месца, якое вызвалiлася злева спераду. Там нейкi пенсiянер сядзеy ля акна i чытаy таyшчэзную кнiгу, разгарнуyшы на сярэдзiне.

І тут мая пераможная пасляэкзаменацыйная дабрадушнасць знiкла – яе выцеснiла сумесь жаху i захаплення. Што б там нi было, цяжка апiсаць гэта пачуццё – ногi y мяне сталi ватнымi. Проста каля кабiны кiроyцы, пiльна гледзячы на мяне, стаяy экс-прэзiдэнт. Вочы яго за тоyстымi шкельцамi акуляраy прыжмурылiся, вусны пад пухнатымi вусамi рызеншнаyцара крануy цень усмешкi – як пакутлiва было разгадваць выраз яго твару, мучыцца здагадкамi, што ж ён адчувае i чаму – не, навошта зараз так глядзiць на мяне. Потым на iмгненне адбыyся прылiy глыбокай павагi i цягi – гарачай хваляй. І тут мая псiхiка канчаткова завiсла, я была y панiцы, але не магла закрычаць: горла як пятлёй сцiснула.

Ногi самi падхiлiлiся, я села, толькi адчуyшы, як спружынiла сядушка. І yвесь час вочы y вочы. Але тут ужо яyная, цёплая yсмешка выпарылася з твару экс-прэзiдэнта – ён выглядаy як паненка, якая заyважыла маньяка y цёмнай падваротнi. І глядзеy ужо кудысьцi праз мяне. Цi побач?

Павольна, як у сне, я з высiлкам павярнула галаву i сутыкнулася тварам да твару з маiм генералам. Ён быy у цывiльным. І кнiгу зараз трымаy загорнутай, заклаyшы пальцам. І нахабна, пераможна yхмыляyся. Вось вам i спадарожнiк-пенсiянер.

Што чынiлася, апiсваць не бяруся, але yсярэдзiне перавярнулася yсё.

Трамвай замарудзiy ход. Аб’ява з дынамiка загучала нiзка i глуха. Людзi нiбы былi там i адсутнiчалi: стаялi натоyпам i нiчога не бачылi. Экс-прэзiдэнт напружыyся, нiбы бачыy, што y яго страляюць. У вачах яго стаiлася лютасць расчаравання: «не выгарала».

Але я не адрывала позiрку ад яго твару – глядзела неадрыyна, адкрыта i бяздушна, цешачыся расцягнутым катаваннем («глядзiце i любуйцеся, якая я сцерва, сеньёр прэзiдэнт») – а y гэты час абдымала генерала, усё наблiжаючыся i прысоyваючыся да яго.

Прэзiдэнт стаяy i глядзеy. Напэyна, такi погляд у чалавека, якi лезе y пятлю. Я фiксавала яго смяротную бледнасць, разгубленасць, сумерную халаднаватаму спакою генерала… адварочваючыся толькi y апошнi момант… наштось старанна i прыстойна апускала павекi… ад хвалявання натыкалася на генеральскiя вусы (хоць я даyно навучылася гэтага не рабiць)… краем вока бачыла, як паyзе за акном плот вайсковай часткi… адчувала тэмпературу i вiльготнасць, але не смак i не настрой пацалунка… зрэшты, прасякнуyшыся… адчуваючы сябе да жаху бязглузда… баючыся, што пачалася yжо сапраyдная тахiкардыя…

Так, урэшце мне было няёмка. Калi я расплюшчыла вочы, экс-прэзiдэнт знiк, але y паветры яшчэ лунала празрыстае аблiчча яго зданi.

«Вулiца Бялiнскага», – абвясцiy дынамiк. Я рыyком устала i выскачыла, i спатыкнулася: забылася, што там на асфальце такiя канаyкi, хвалiстыя барозны. Бiла дрыготка. Страшна, сорамна, радасна – адным словам, збянтэжанасць.

Я iшла не азiраючыся. Аднак генерал нагнаy мяне i пайшоy побач.

– Як вы абодва апынулiся y адным трамваi? Ён пацепнуy плячамi.

– Вы што, збiралiся ладзiць дуэль ля канала Сляпянскай воднай сiстэмы?

Але ён толькi yхмыльнуyся, як задаволены барс.

Як бы там нi было, напруга мяне адпусцiла, i навалiлася стомленасць. У галаве раiлiся дзясяткi думак, i не yсе аднолькава прыемныя – прытым добрая палова iх датычылася генерала i ягоных паводзiн. Але ён проста iшоy побач, i гэта само па сабе было дзiвам. Такiм неверагодным, што сiл для здзiyлення yжо не засталося. А яшчэ ён узяy мяне за руку – ягоная рука была па-салдацку моцная, шырокая – i цёплая.

Шарэла. Ужо пачалi загарацца мандарынавым святлом вокны; дзе-нiдзе мiгацелi гiрлянды, чамусьцi галоyным чынам сiнiя, халодных адценняy – i мне падабалася iх лiчыць, як у пяць гадоy, – раз, два, тры, ух ты, вунь яшчэ y кватэры па дыяганалi! А Генерал насамрэч як быццам вёy мяне за ручку з дзiцячага садка. І пайшоy снег – нарэшце сапраyдны, пухнаты, святочны. І бровы y генерала таксама былi падобныя на снежныя шматкi. А можа, на iх адразу налiплi гэтыя тоyстыя касматыя сняжынкi.

І я неяк вельмi расчулiлася – тое, што адбывалася, было выдатна.

Я замарудзiла крок i тарганула яго за рукаy:

– Аyгуста… даражэнькi мой, слухай, а пайшлi да мяне, гарбаты разам пап’ем, у мяне там печыва смачнае. І цукеркi.

Але тут жа схамянулася, сэрца y мяне yпала.

– То-бок… халера, ну я i глупствы кажу… якая там гарбата! Вам, пэyна, яна не патрэбна. Вы ж не ясцё i не спiцё, як мы, – так? – прагаварыла я канчаткова засмучаным голасам.

– Не абавязкова так, – важна паправiy мяне генерал, – усё залежыць ад жадання.

– А ты хочаш выпiць са мной гарбаты? – з надзеяй перапытала я.

Мой ваяка не адказаy. Проста сцiснуy маю руку яшчэ мацней i працягваy iсцi, не запавольваючы кроку.

А я таксама нiчога не перапытвала. Проста палезла y кiшэню праверыць ключы.




3. Унутраны замак


Час спынiyся, а гукi нечых стрыманых крокаy толькi адцянялi маyчанне. Выразнае, але лёгкае. Якое быццам бы мела колер – прыглушана-вохрыстае, цёплае, падобнае да вялiкага драyлянага yкрыжавання, што лунала над алтаром, панэлямi сцен, лавамi, арганам.

Я б не сыходзiла адсюль.

На вулiцы, нягледзячы на люты, была yжо сапраyдная вясна. Іншымi словамi, золкi вецер, змрочныя фарбы i раскiслыя абрысы, вiльгаць i туман. Хочацца сказаць «лонданскi» – але гэты эпiтэт гучыць так рамантычна. А рамантыкi нiдзе няма. Ёсць проста каламутная слотная сумесь са снегу, вады i бруду. І яшчэ анемiчнае шэрае неба, што забiвае веру y само iснаванне сонца.

Але заставацца мне хацелася з iншай прычыны.

Надвор’е не так ужо засмучала. Найчасцей супакою не даюць не аб’ектыyныя акалiчнасцi, а нашы yласныя думкi.

Падчас малiтвы словы з’яyлялiся самi, на паверхню мiмаволi выходзiла yсё самае патаемнае. Я верыла, што yсё змагу. Увасобiць свае планы, не шкодзячы нi iншым, нi сабе, родных i сяброy не засмучаць, а натхняць, быць шчырай, але не раздражняць, пры дасягненнi мэт не губляць сваю душу y мiтуснi, iсцi па жыццi, не загразаючы yнезадаволенасцi, злосцi i маркоце.

Іншымi словамi, я верыла, што здолею захаваць блiзкасць да Бога. Усе мае думкi i iмкненнi можна было звесцi да гэтай спрадвечнай кропкi. Да асновы асноy.

Пры гэтым фармулёyка не здавалася мне напышлiвай i надуманай. Можа, звонку часам так здаецца.

Але гэта можна толькi прачуць. Знутры.

Прыцемак. Залацiстыя агеньчыкi свечак. Вiтражы y спiчастых вокнах – ад iх немагчыма адарваць позiрк. Не таму, што яны нейкiя асаблiвыя, мудрагелiстыя, вычварныя – яны зачароyваюць глыбiнёй колеру: ультрамарынавым, кармiнавым, смарагдавым.

Я проста сядзела на лаве. Людзей было няшмат – i я падзяляла з iмi маyчанне. Усiх iх я бачыла першы раз у жыццi, але штосьцi нас злучала нават у гэтай выпадковай сiтуацыi – тое, што няможна апiсаць.

За сценамi касцёла зямля yздрыгвае ад ходу трамваяy, паветра – ад гудкоy машын, там крычаць, спрачаюцца, пляткараць, лаюцца матам, спазняючыся, губляючы тэлефон, трапляючы малатком па пальцы, смажаць бульбу, мыюць падлогi, пляскаюць дзвярамi, стукаюць клавiшамi, знемагаюць ад бюракратыi, iзноy пляткараць i спрачаюцца, клянуць сваю працу, грамадскi транспарт, крыyдзiцеляy, няшчасцi.

Але наогул – усяго гэтага не iснуе.

Гэта yсё iлюзiя, нешта штучнае – насамрэч ёсць толькi цiшыня. І для мяне яна цяпер тут, у касцёле.

Помню этналагiчны артыкул пра паганскiя вытокi блэкметалу з антытэзай «паганскага шуму» i «хрысцiянскага маyчання».

Асабiста я нiколi не змагу шмат чаго дамагчыся прыспешваннем, накручваннем, нервовай ашалеласцю, дыянiсiйскiм афектам, старанарвежскiм застрашэннем злых духаy шляхам прыпадабнення…

Прабачце, але я злячу са шпулек. І гэта скончыцца самаразбурэннем.

Мой Шлях – цiшыня. Толькi y ёй ваяр чэрпае раyнавагу i сiлу. Мая крэпасць – храм.

Але мне давядзецца выйсцi адсюль – на слату i вецер, насустрач мiтуснi i бюракратыi. А значыць, мне застаецца толькi адно: насiць сваю цiшыню i свой храм усярэдзiне.

Таму што шуму, якi наyкола, – не iснуе.

Я глыбока yдыхнула лёгкае, цёплае паветра i заплюшчыла вочы. На сцяне нада мною вiсеy гадзiннiк. Апроч нечых з глыбокаю пашанай прыглушаных крокаy i рухаy чулася толькi яго нягучнае цiканне.

І тут я зразумела: яго таксама не iснуе.

Няма часу – ёсць вечнасць. І яна таксама yсярэдзiне нас, бо душа несмяротная.

Тады якi сэнс увесь час заломваць рукi i панiкаваць, калi штосьцi не паспяваеш, ганяючыся за iлюзорнымi секундамi i хвiлiнамi? Вядома, на зямлi нам адмераны свой тэрмiн – часцяком кароткi, ды яшчэ з непрадказальным фiналам. Тады чаму б не расставiць прыярытэты i спынiць пагоню абы за чым?

Я yпэyнена, што калi звярнуся да Бога, то Ён ужо падкажа мне, што галоyнае, а што – другараднае, што дапасуецца з Яго воляй, а што – не вельмi.

У мяне ёсць цiшыня i вечнасць. У мяне ёсць унутраны замак. Каб не страцiць ключы ад яго, трэба часцей прыходзiць у дом Божы – вось i yсё.

Я yстала з лавы, закiнуyшы торбу на плячо, пралезла памiж лавамi, мiжволi ступаючы на дыбачках, перажагналася, стоячы на каленах тварам да алтара, устала i выйшла, акуратна зачынiyшы за сабой высокiя дубовыя дзверы.

На вулiцы было yсё тое ж надвор’е, на парадку дня – тыя ж пытаннi. Але мне было добра.




4. Лiфт на поyдзень


Горад зваyся Сан-Марцiна. Але пра гэта я yспомнiла yжо днём, пахадзiyшы, пазаймаyшыся справамi, больш-менш неадкладнымi, i выклiкаyшы y памяцi перажытую прыгоду.

Нейкi час мне больш падабалася лiчыць, што гэта проста Горад з вялiкай лiтары, дзiyны i адначасна звыклы, таму што многiя гарады са старажытнымi вулiцамi i архiтэктурнымi помнiкамi бываюць падобныя. Асаблiва – тыя, што валодаюць такiм няyлоyным, падступным зачараваннем. Вось ты iдзеш па вулiцы, напоyненая глыбокай павагай, убiраючы хараство вакол сябе. Захапляе лiтаральна yсё: медальён з хiтрым тварыкам купiдона, завiткi ляпнiны, строгi каваны балкон, сам будынак з чыстымi лiнiямi y стылi класiцызму, калоны, шрыфт аптэчнай шыльды, рэстаранчык пад маркiзай, а на лiхтарах пры yваходзе – збаны з геранню, што чамусьцi вiсяць дагары нагамi, кветкамi yнiз – як, дзе вы такое бачылi? І саму герань язык не паварочваецца назваць проста «ружовай» – не, ты ведаеш, што гэтыя раскошныя адценнi завуцца «маджэнта» i «сальферына».

І вось рука звыкла цягнецца да фотаапарата, ты хочаш адлюстраваць тое, што yбачыла i адчула. Вось ужо шукаеш ракурс i пстрыкаеш, але… Атрымлiваецца не тое. Хоць забi – не тое. Уздыхаеш. Выходзiць выява без уяyлення, невыразны эрзац, i вось зразумей, у чым прычына: у адсутнасцi y цябе майстэрства? Цi y тым, што такую вулiцу y прынцыпе немагчыма сфатаграфаваць з выгаднага ракурсу?

Як бы там нi было – усё гэта мне было добра вядома, я спазнала нямала такiх расчараванняy. І таму са свядомай бесклапотнасцю пакiнула фотаапарат дома. Такое хараство можна насiць толькi ва yспамiнах.

Такiм чынам, Сан-Марцiна. Самым характэрным было сонца – горад быy лiтаральна напоены iм, струменi залатых карпускулаy пералiвалiся праз краi лавак, рамы ровараy, каменныя сцены, бардзюры тратуараy i асаблiва праз зазоры памiж пальцамi, афарбоyваючы не проста iх контуры, а запальваючы буяна-рубiнавым святлом амаль усю далонь. Нават цень тут быy не такi, як у нас – не змрочны, а пяшчотны, млява-вабны, здаецца, нават iншага адцення.

Спякота не душыла – з мора yвесь час дзьмуy свежы брыз, што даваy магчымасць не ладзiць сiесты i не чакаць цемры, каб выбрацца на шпацыр. Аднак i мясцовыя жыхары, i турысты yсё адно не маглi выстаяць перад спакусамi фiялетавай аксамiцiстай ночы, падобнай да пялёстка архiдэi з мiгатлiвымi светлячкамi.

З’язджаць было, вядома, шкада. Аднак мяне зусiм не мучыла меланхолiя. Я знаходзiлася y дзiyна бесклапотным настроi, як чалавек, якi ведае, што можа вярнуцца сюды y хоць якi момант.

Нават гэта маё падарожжа было вяртаннем – мы з Арынай ужо былi тут год назад, я yзгадвала, што мы yжо хадзiлi на экскурсiю y палац чэшскага графа – цi то дыпламата, цi то мецэната, багацея, якi аддаy перавагу цёплай краiне, а не роднай зямлi. Мы адправiлiся сюды i зараз, але гэтым разам не для таго, каб глядзець па баках i блукаць па залах, слухаючы iмёны i даты, якiя yсё адно не запомнiм.

– Есцi хочацца…

– І пiць! У-ух, у мяне ногi гудуць…

– І y мяне… Вось бы соку! Халодненькага, з запацелай шклянкi…

– Не псуй настрой, давай да нейкай забягалаyкi дойдзем…

– …сок з сiцылiйскага апельсiна, чырвоны, яго яшчэ «крывавым апельсiнам» называюць… – пачала зануднiчаць я.

– Якiя мы крыважэрныя ды бязлiтасныя! Апельсiн – толькi крывавы, толькi сiцылiйскi! – падкалола мяне Арына.

– А то. А давай нiкуды не пойдзем, збочым ды вернемся туды.

– У палац? Навошта? Цi ты маеш на yвазе рэстаран?

– Але. А што, можам жа сабе дазволiць.

Арына запаволiла крок (мы перайшлi на зусiм чарапашую хаду) i праз пару секунд вымавiла:

– А давай. Хопiць ужо фiгнёй з пераходаy харчавацца, хоць тут бы разгуляцца! Будзем мой грант праядаць.

Я не вытрымала i зарагатала:

– Вось гэта клас!

Далёка мы не паспелi адысцi – трэба было толькi прабрацца праз фiгурныя веснiчкi з усходняга боку i перасячы парк (наогул розных уваходаy на тэрыторыю маёнтка было шмат, затое амаль усё – патаемныя).


* * *

З графскiм асабняком неяк зусiм не вязалася слова «музей» – хутчэй, культурны цэнтр. Самай галоyнай i незвычайнай рысай была адкрытасць – можна было yваходзiць у любыя памяшканнi, сядаць на крэслы, вальсаваць па паркеце, граць на фартэпiяна. Тут увесь час праводзiлiся экскурсii, выставы, лiтаратурныя вечары, парк быy упадабаным месцам шпацыраy для гараджан i прыезджых. Дзiyна, але тут зусiм, у прынцыпе не бывала смецця, хоць я не бачыла нiводнай урны. Да таго ж, нягледзячы на ажыyленне, маёнтак не здаваyся перапоyненым.

Мы з Арынай паднялiся на другi паверх i прайшлi y напоyненую святлом i паветрам бела-залатую банкетную залу, дзе i знаходзiyся знакамiты рэстаран. Тут стаялi велiзарныя сталы з кiпнева-белымi абрусамi, з крэсламi а-ля Людовiк XV, у келiхах i вазах са свежымi букетамi адбiвалiся свечкi.

Кожны проста сядаy на вольнае месца, да яго падыходзiy афiцыянт у фраку (яны y мностве бегалi туды-сюды, выяyляючы дзiвы манеyру), прымаy заказ, але таксама на стале заyсёды стаялi iншыя стравы – за iх належала фiксаваная цана, а за тое, што заказвалася апроч таго – асобная плата. Таму yсё тут пакiдала yражанне бясконцага банкетавання, урачыстага балю – i гэтае yражанне давяршалася жывой класiчнай музыкай.

Мяне заyсёды асляплялi i чаравалi yсе гэтыя палацавыя атрыбуты: пазалота, вытанчаная разьба на мэблi, цяжкiя парцьеры, кандэлябры i жырандолi, роспiс на столi, высачэзныя дзверы, гербы. З мяне пакеплiвалi, але y такiх месцах i мне хацелася выглядаць як мага болей шыкоyна, паважна. Сёння я не ведала, куды мы пойдзем, але нейкiм шостым пачуццём адгадала, што трэба надзець белыя сандалi з залатымi спражкамi i доyгую пунсовую сукенку, падол якой развяваyся i напамiнаy мяккую, пышную кветку.

Арынiн падыход быy прынцыпова iншым. Зараз яна сядзела y бандане, брыджах, майцы i зручных адкрытых красоyках. Яна лiчыла, што ва yмовах турыстычнага падарожжа галоyнае – мабiльнасць i трываласць, а нездаровае эстэцтва да дабра не даводзiць. Што я на сабе i прачула, калi жорстка спалiла плечы на летнiм шпацыры y Вене, апрануyшы эфектную адкрытую сукенку.

– Так якiм чынам? Грант, кажаш, далi?

– Умгу. Я цяпер грантасос.

– Ачмурэць проста. А што за тэма, што за…

– Ой, ды тая ж тэорыя камунiкацыi, культурныя yсялякiя фiшкi. Заадно тут канферэнцыя перакладнiцкая, я i на яе вырашыла зматацца.

– Нiшто сабе, дык ты даклад будзеш чытаць альбо некага перакладаць?

– Не паверыш, i тое, i другое! Зараз ужо i не радая, што гэтулькi на сябе yзяла.

– О та-ак…

– Ну, а наагул – тут будуць iтальянцы, немцы, шведаy нават парачка. Хоць як яны тут ад спякоты не здохнуць?

– Ой, не нагаворвай, нармальны тут клiмат.

У адказ скептычнае чмыханне – i настолькi ж скептычнае маyчанне пры жаваннi блiнца з пячоначным мусам. Гэта адзiн з пунктаy, па якiм мы з Арынай разыходзiмся. Яна спякоту цярпець не можа, а я проста абажаю – вядома, у разумных межах, але да такой ступенi, што Сан-Марцiна здаецца мне раем на зямлi.

Пасля абеду мы адправiлiся yсё ж пахадзiць па палацы, змяшаyшыся з групкамi людзей, якiя перацякалi з залы y залу, з паверха на паверх. Мы разам з iмi слухалi цьмяна вядомыя фразы экскурсаводаy, разглядалi карцiны, люстэркi i статуэткi, лавiлi нечыя рэплiкi, дый самi паволi гутарылi.

– Ну, а ты так i не расказала, што тут робiш.

Летась мы былi тут праездам падчас адной з гэтых утомных аyтобусных экскурсiй у стылi «галопам па Еyропах». Але гэтым разам…

– Ды я тут па розных пытаннях: продаж карцiн, купiць сёе-тое i з гэтым iтальянцам сустрэцца, якi маю калекцыю y стылi мiлiтары выклiкаyся на паказы выводзiць i пiярыць… І сваякам iзноy жа сёе-тое перадаць ды ад iх забраць – бедная мая валiзка, не ведаю, як яна зачынiцца.

– Ого, ну ты таксама дзелавая кiлбаса.

– Так. Неяк так.

Я заyважыла, што людзi тут больш падобныя не да турыстаy, а да запрошаных на раyт цi канферэнцыю.

– Так тут насамрэч усё i будзе праходзiць. Сёння, бачу, народ прыйшоy пацiкавiцца. О, я вунь таго шведа ведаю! Hej, Ulle![4 - Прывiтанне, Уле! (шв.)]

З камунiкацыяй у Арыны не толькi y плане тэорыi, але i на практыцы заyсёды было лепш, чым у мяне – я б яшчэ пару хвiлiн стаяла, каб набрацца адвагi.

Мы падышлi да высокага сухарлявага мужчыны y сiнiм гарнiтуры, якi так гарманаваy з яго светлымi скандынаyскiмi вачыма i па-юнацку адкрытай усмешкай. Я таксама, прывiтаyшыся, прамовiла пару фраз i падзялiлася yражаннямi ад горада, а потым, папрасiyшы прабачэння, адышла, пакiнуyшы калегам балакаць колькi заманецца.

Я спусцiлася y сад i пайшла блукаць па звiлiстых дарожках, плiткi якiх накрываy плямiсты паyднёвы цень. Сад i парк плыyна пераходзiлi адзiн у адно i y цэлым напамiналi казачны лабiрынт з фантанчыкамi са старога каменю, статуямi антычных персанажаy, з плюшчом на сценах i мноствам пераходаy. Там былi i альтанкi, i павiльёны, i аранжарэя, i нават невялiкi музей з калекцыяй халоднай зброi.

У парку yвесь час адчувалася вiраванне жыцця, але шмыгнуць у зацiшны куток было вельмi проста – вось што мяне здзiyляла y гэтым загадкавым месцы. Роyна як i тое, што нiводны турыст не спрабаваy штосьцi сфатаграфаваць – няyжо яны спасцiглi тую ж марнасць?

Неyпрыкмет для самой сябе я апынулася каля пахавальнi графа. Не ведаю навошта, але вырашыла yвайсцi. Гэта было напалову адкрытае памяшканне, выкананае накшталт грота, з паyкруглым скляпеннем столi, у светла-кобальтавых тонах. Надмагiльная плiта была зроблена з ляжачай статуяй, як у крыжакоy: сурова выцягнутае цела, рукi складзены на грудзях, толькi замiж даспехаy – сурдут канца васямнаццатага стагоддзя. Гэтае мастацкае рашэнне таксама было дзiyнаватым. Але чамусьцi мне iмпанавала. Каля сцен паyколам былi расстаyлены чорныя каваныя падсвечнiкi на высокiх нагах. Мiгацелi лампадкi, дзе-нiдзе ляжала некалькi букетаy пiвонь. Каменная падлога нават праз падэшвы абутку струменiла холадам i волкасцю – рэзкi кантраст са спякотаю y горадзе.

Я загледзелася на скульптуру, на кветкi, i тут мяне прадраy па спiне непрыемны халадок. Дакладней – не холад, а штосьцi накшталт электрычнага iмпульсу. І не па спiне, а неглыбока пад скурай. Але yнутр закралася непрыемная, прыгнятальная жудасць – пагрозлiвы нябачны дотык. Дакучлiвая бясцелесная прысутнасць. Тое, што заyсёды так палохала i дагэтуль палохае мяне y цёмных пакоях.

Самае жахлiвае: гэта ж не праiгнаруеш, не скiнеш высiлкам волi. Я праглынула камяк. Для гэтага Нешта няма прыдатнага кантэксту: за маёй спiнай разагрэты сонцам парк i горад, якi дзе-нiдзе парадаксальна напамiнае Прагу, што пераходзiць у Сан-Рэма.

Я разумела, якое цяпер мiзэрнае вiдовiшча yяyляю сабой у ментальным плане, аднак я знайшла сiлы выцiснуць колькi ветлiвых фраз i папрасiць прабачэння за турботу. Я насiлу завярнулася i выйшла на ватовых нагах; так, павярнуцца было найцяжэй – так заyсёды сыходзiш з цёмнага пакоя з чаканнем нажа y спiну.

На зялёнай алеi з платанаy я ледзь адвязалася ад ванiтоyнага пачуцця. Хоць у прынцыпе зразумела, што граф проста не y гуморы.

Стрэс часцяком заядаюць – я купiла марозiва.

– А-а, вось ты дзе!

Арына yволю нагаманiлася са шведам i адправiлася шукаць мяне – мы знайшлi адна адну без тэлефанавання. Зараз мы падмацавалi сiлы, але нас чакаy шлях да аyтобуснага прыпынку, а там з’езд у Нiжнi Горад па серпанцiне. Па дарозе да прыпынку адбылося здарэнне: Арына страцiла прытомнасць. Не звалiлася як падкошаная, але стала павольна абсоyвацца проста мне на рукi – я ж, хоць i спалохалася не на жарт, кiнулася падхапiць яе.

На спробы адвалачы яе на лаyку Арына запратэставала. Праз паyхвiлiны яна змагла цвёрда yстаць на ногi, а потым яшчэ i пайсцi як нiчога не было. Потым змрочна запатрабавала мiнералкi. Вылаялася з-за таго, што вада цёплая, але yсё адно зрабiла два-тры глыткi. А потым расхiстаным жэстам шпурнула бутэльку проста пад абрыy, у зараснiкi тыгровага альясу. Нехта мог бы абурыцца, але там, унiзе, стаялi смеццевыя бакi. Цi патрапiy кiдок у цэль, было yсё роyна – галоyнае было даехаць зараз дахаты жывымi-здаровымi.

Што мы, зрэшты, i зрабiлi насуперак задусе i трасенню: Арына шчасна даехала да гатэля, а я да хаты сваякоy. Па прыбыццi сцэнар у нас быy аднолькавы: скiнуць усё адзенне, залезцi пад душ, а потым – абвалiцца y пасцелю, пад накрухмаленую халаднаватую прасцiну.

Цётка Маyрысiя зайшла запытацца, калi я буду збiраць рэчы. Я штосьцi прамармытала i, перавярнуyшыся на спiну, заснула. Яна махнула рукой i пайшла на кухню. У сне было не бачна. Проста я ведала гэты яе жэст.

Самалёт заyтра. Вылятае y тры. Ад ранку yсё спакую.

Увечары я выбегла y блiжэйшую крамку купiць крэветак i памiдораy. Вярталася, адчуваючы, як пакет адцягвае руку, а вецер гуляе па лапатках: выйшла я y лiнялых шортах i белай барцоyцы. І, натуральна, у пляскаючых в’етнамках «у палец».

Потым мы yсёй шаноyнай кампанiяй вельмi душэyна пасядзелi, ядучы марскiх гадаy i запiваючы iх напалову разведзеным ружовым вiном. На шпацыр не выбралiся, проста час ад часу падыходзiлi да акна, балазе краявiд у гэтым элiтным раёне быy шыкоyны, як з паштоyкi.

Дый кватэрка y iх нiчога так. Пяць пакояy, iспанскi стыль – светлыя сцены цёплых адценняy i насычана-цёмная мэбля. Камусьцi здасца цяжкавата, а па мне – прыгажосць. Трэба y сябе прыдумаць нешта падобнае.

Але самым цiкавым у гэтым доме быy лiфт. Прасторны, з люстэркам, медзянымi акантоyкамi, вялiкай панэллю з кнопкамi, на якой – дзiyна! – была яшчэ i мапа, што напамiнала схему метро са станцыямi. Прытым назвы галоyным чынам былi нейкiя дзiyныя i бязглуздыя. Прыкладам, нейкая «Альфа-крама» цi «Электрасiла»… Усе надпiсы на плане я не змагла yтрымаць у памяцi. Але мне гэта нагадала падарожжа на Увядзенскiя могiлкi y Маскве i станцыi Электразаводскую i Баyманскую.

Мяне гэта iнтрыгавала, але y кнопкi я не тыцкала, карыстаючыся паказанымi мне y першы дзень знаходжання. Навошта прызначалiся астатнiя, было няясна, але нават дэкаратыyная iх каштоyнасць была неаспрэчнай: абцякальныя, бронзавыя, гладкiя навобмацак, яны yтваралi на светлай панэлi эцюд нейкага yзору.

Назаyтра цётка, дзядзька i yсе мае кузiны займалiся маiмi зборамi i па чарзе правяралi багаж, меркавалi, як лепш дабрацца да аэрапорта. Аднак нервавання не назiралася. Абмеркаванне iшло так, нiбы гаворка iшла пра тралейбус, а не пра самалёт.

Нарэшце пакеты былi кампактна yпакаваныя, дробязi разапханыя, валiзка зашпiленая. Абдымкi, поцiскi рукi, усмешкi, словы падбадзёрвання. Я стаяла i чакала свой жоyты аyтобус на чысценькай пляцовачцы, дзе з аднаго боку была скальная сцяна з гiрляндамi з пранiзлiва-ружовай бугенвiлеi, з iншага боку – панарама бухты i горада з тэракотавымi дахамi, нарэшце, праз парэнчы – проста мора. Спакойнае, сiняе, ужо не пашарэлае ад спёкi, якая спала yжо yчора пад вечар – з сённяшняга дня наставалi больш свежыя дзянькi, часам з аблокамi. Мы глядзелi yчора прагноз.

Пэyна, з’язджаць быy самы час.

Пра гэта я думала, рассеяна паглядаючы за акно аyтобуса i машынальна прытрымваючы валiзку y праходзе. Калi нас страсянула на павароце, пагляд мой мiмаволi адарваyся ад краявiдаy, i…

Я yбачыла генерала, якi сядзеy крыху наводдаль. У такiх выпадках належыць драматычная паyза. Але нiчога драматычнага не адбывалася, мы проста заставалiся на сваiх месцах. Тым больш, мне не yпершыню сустракаць у транспарце выбiтных асоб.

Здавалася, яго нiхто не заyважаy. А ён – не бачыy мяне. Генерал выглядаy вельмi патрапаным, старым, стомленым, i яyна меy патрэбу паправiць здароyе. Яшчэ крыху, i твар яго будзе y тон мундзiру – а быy ён у сваёй звычайнай шэрай унiформе. Дзiyна, што i гэтага нiхто не заyважаy, нiбы так i трэба (ага, гэткую фуражку не заyважыць!). Нейкi пасажыр звярнуyся да майго генерала з зануднымi роспытамi. Тот адказваy на здзiyленне цярплiва, павольна вымаyляючы словы сваiм надтрэснутым голасам, у якiм спалучаюцца кацiная рэзкасць i лёгкая аксамiтавая хрыпатасць – проста цадзiy фразы, не y сiлах супрацiвiцца. Не кажучы yжо пра тое, каб крыкнуць i адшыць. Выраз твару y генерала быy стомлены i сумны – хутчэй, не ад душэyных хваляванняy, а ад дрэннага самаадчування.

Я была yзрушана. Я паспрабавала прыцягнуць яго yвагу пiльным позiркам. У адказ, адгукнуyшыся на адчуваннi, ён цвёрда, неадрыyна паглядзеy мне проста y вочы. Ох, усё ж даy зразумець, што бачыць мяне, ведае, што я тут. Але больш – нiякiх знакаy зблiжэння. Найхутчэй, так было трэба. Ён не жадаy прыцягваць увагi. А я – калi б я памахала рукой цi пралезла да яго – я б яго проста выдала.

І тут мяне ахапiла дзiyнае пачуццё. Аyтобус ехаy назад. Няyжо ён зрабiy недзе крук? Калi так – чаму?! Цi я нейкiм неспасцiжным чынам трапiла з аyтобуса, што едзе y аэрапорт, на той, што адпраyляyся адтуль у горад? Але мне yжо было напляваць – чорт з iмi, з квiткамi. Я была рада, што мы вяртаемся.

У генерала былi y Сан-Марцiна свае справы – гэта адчувалася. Заставалася толькi высветлiць, якiя. Але першым чынам я б параiла яму арганiзаваць сабе тут працяглы адпачынак i аднавiць сiлы. Хай бярэ прыклад з дваранаy, якiя ездзяць «на воды».

Жоyты аyтобус затармазiy на цэнтральнай плошчы, пасажыры высыпалi з дзвярэй, ажыyлена балбочучы. Генерал таксама накiраваyся да дзвярэй, я iшла ззаду; тут ён знiк у арэоле дзённага святла, а потым яго i зусiм нехта засланiy. Але можна было заyважыць, што валiзку y яго адразу забралi i падалi яму руку. Сустракала яго сама донна Люсiя, цi былi з ёю дзецi, я не yбачыла (адцерлi, адцiснулi!) – але адчула: так, малодшыя – Жаклiн i Марка Антонiа.

На свежым паветры yжо можна было закрычаць, пагукаць, памахаць рукамi – але нагода для гэтага знiкла, я yпусцiла сваiх з вiду! – так, расштурхала незадаволеных пасажыраy, прадралася, спудзiла цэлую чараду шызых галубоy – але yсё марна. Я yбачыла толькi таксi, якое yжо ад’язджала.

Нiчога. Я выразна yцямiла дзве рэчы. Першая: незразумела, навошта, але (я yсцешана!) яны накiроyваюцца да маiх сваякоy. Другая – прасцей простага: трэба iх дагнаць. Што б нi было. Атам – пагаварыць з генералам i yзнагародзiць яго порцыяй абдымкаy i пяшчот.

Мы з таксiстам засунулi вiшнёвую валiзку y багажнiк, i вось я yжо сядзела на пярэднiм сядзеннi, пагружаная y думы. Наyрад цi мне yчыняць наганяй з-за нечаканага вяртання. Так, не паляцела, так, прымчалася назад. Цi мала што, можа, рэйс адмянiлi? Што-кольвек набрашу.

А яны yжо паднялiся.

Я расплацiлася i адмовiлася ад дапамогi, валiзка нiбы ператварылася для мяне y мiнiяцюрны заплечнiчак: я адным хапком узвалакла яе па сходах i штурхнула y лiфт, мiмаходам трахнуyшы па панэлi амаль усляпую.

Кабiна мякка рушыла i праехала патрэбны лiк паверхаy. Званочак. Ад’язджаюць дзверы. Хутчэй!

Пстрыкнула ручка валiзкi. Колы прыглушана засакаталi па стыках плiткi, загрузлi y ворсе бэжавага дывана на пляцоyцы – я рванула валiзку за сабой, кiнулася наперад: дзверы кватэры былi адчыненыя.

– Ужо iду! – прагучала знутры.

Але я спынiлася як скамянелая. Насустрач мне выйшла не цётка, а нейкая незнаёмая маладая кабета з каштанавымi валасамi. Яна была y хатнiх джынсах i белай маечцы-пола. Дый кватэра была не нашай – хоць за спiнай у незнаёмай была вiдаць падобная секцыя цёмнага дрэва з расстаyленымi там кнiгамi i вазонамi.

– Э-э… добры дзень.

І мне давялося збянтэжана тлумачыць, што я мела намер трапiць зусiм у iншае месца – але, пэyна што, прамахнулася па кнопцы.

– О-о, ну канешне! – пляснула рукамi кабета. – Вы выпадкова перайшлi на Ламбардскую лiнiю, вось яно што. З гэтымi лiфтамi трэба быць уважлiвей – гэта ж сапраyдны лятальны апарат.

Мне казалi, што я нiкчэмная акторка; найцяжэй у мяне атрымоyваецца затойваць гнеy – у прынцыпе, нiколi. А тут я не магла схаваць неразумення.

Незнаёмая нават засмяялася:

– Ах, хвiлiнку, я вам усё патлумачу! Ды вы пакуль праходзьце, не саромейцеся. Ну i што, валiзку пастаyце тут, у пярэднiм пакоi.

На працягу некалькiх наступных хвiлiн мяне паiлi капучына з бiсквiтамi i тлумачылi прынцып дзеяння лiфтаy. Яны не проста могуць ездзiць гарызантальна, яны рухаюцца па каардынатах, паказаных на мапе. Прафан проста не зверне на яе yвагi, але жыхары ведаюць, у чым уся справа. Назвы станцый сапраyды з’яyляюцца шыфрам. Таксама гэтыя лiфты служаць сродкам зносiн памiж усiмi хатамi элiтнай пабудовы, выкананымi па адным вялiкiм праекце (прытым, што некалькi такiх хат знаходзяцца y iншых гарадах).

І распiсвала яна мне yсё гэта не проста так.

– Вы ж сваячка сямейства Рыкардзi?

– Так, – важна адказала я. Таму што «сямейства Рыкардзi» прагучала неяк вельмi значна.

– Я iм зараз патэлефаную, папярэджу, – усмiхнулася кабета, – i можаце адпраyляцца, зараз вы не згубiцеся.

Яна набрала нумар на апараце, зробленым пад даyнiну, i пачала штосьцi казаць у трубку, я yяyна yлавiла цёплую сяброyскую атмасферу i прысутнасць донны Люсii y хаце (яна чамусьцi адчувалася вельмi яркай), я паправiла валасы… І прачнулася. Рука была закiнута на падушку, пальцы зарывалiся y валасы, як грэбень. За акном вiднела, але yсё яшчэ гарэy гэты лiхтар, якi то згасаy, то запальваyся i змяняy колер.

Ну вось, я так i не трапiла да сваякоy, не прывiталася з найяснейшым сямействам i не абняла самога Аyгуста…

Ну й добра. Нiчога страшнага. Зараз я дакладна ведаю, што, калi моцна захачу, магу вярнуцца.




5. Дзяyчаты з запалкамi


Я б не задумвалася i прапускала мiма сябе многiя рэчы, калi б толькi iншыя людзi не надавалi iм такой пiльнай увагi.

Спачатку iгнаруеш, бяжыш па сваiх справах, мiж iншым адзначыyшы штосьцi цi нават уразiyшыся, але – перамагае лёгкасць, павярхоyнасць, безуважлiвасць, так што нават уражаннi твае рассейваюцца, як дым.

Але дзе дым, там i полымя.

Нiколi б не звярнула yвагi на такую банальную рэч, як запалкi, калi б адна з маiх сябровак не адчувала да iх незвычайнай, нiяк рацыянальна не вытлумачальнай страсцi – яна не курыла, а плiта y яе была электрычная.

Мiмаволi i я стала заyважаць, у каго якая манера запальвання, назiраючы за сваiмi сяброyкамi i знаёмымi. Адна чыркае запалкамi так, нiбы жудасна iх баiцца, рух нязграбны, няцвёрды, нiбы робiцца yсё для таго, каб запалка насамрэч не yспыхнула – а потым, калi iскра ператвараецца y полымя, нават позiрк робiцца баязлiвым, ад запалкi нiбы хочацца пазбыцца. Іншая паводзiць сябе як салдат з крэсiвам з казкi Андэрсана: па-залiхвацку, але з дакладным разлiкам б’е запалкай па пачку, высякаючы iскры, але падносiць яе да плiты цi цыгарэты павольна, паважна, з пачуццём уласнай годнасцi. Мая манера – штосьцi yсярэдненае: рух падобны папярэдняму, але больш плаyны, амаль лiслiвы, асцярожны, як у таго, хто yпотай займаецца распальваннем вайны, а прыкрываецца дыпламатыяй. Такiх назiранняy можна было б зафiксаваць вялiкае мноства.

Аднак яны не выходзiлi за межы маляyнiчага бiхевiярызму, фiксацыi паводзiн накшталт эскiзаy з натуры. Мабыць, я наблiзiлася – не да разумення, а да адчування праyды y адзiн з вечароy на шпацыры.

Зусiм сцямнела, а ногi стамiлiся, у алеi бульвара няможна разглядзець нi твараy, нi сiлуэтаy, аднак усё кiпiць жыццём – адтуль смех, адтуль найгрышы на гiтары – занятак па гiшпанскай прайшоy на славу, шпацыр па Праспекце таксама, смузi y кавярнi быy смачны, але цэны ж у iх, цэны – проста абдзiралаyка, пасядзiш дый застанешся нi з чым! Але найлепшыя рэчы y жыццi вельмi часта бываюць бясплатныя або танныя – мы вырашылi зайсцi y краму i паласавацца хто чым хоча: я yзяла марозiва i малочны кактэйль у бутэльцы, а яна маленькiя круасаны i – пачак запалак.

Мы сядзелi на лаве пад згаслым лiхтаром i елi, i смяялiся, i запальвалi запалкi адну за адной, цешачыся кароткiмi, апельсiнава-залацiстымi азарэннямi y сiняй цемры.

Раптам са змроку выплыy сiлуэт i прагучаy голас:

– Добры вечар, дзяyчаты, можна да вас далучыцца?

– Гледзячы з якой мэтай, – ветлiва адказала Арына.

– А вы выпадкова не плюшкi курыце?

– Прабачце, што?

– Увогуле, гэта круасаны, – насцярожана прабурчала я (знаходлiвасцю я не вылучалася нiколi).

– Не, гэта не тое, што вы падумалi, – хутка загаварыла Арына, i юнак разгублена выдалiyся. Потым яна растлумачыла мне, што гэта быy аматар траyкi – але да мяне yжо i так дайшло.

Ну так, з намi yсё ясна: павышаны апетыт у спалучэннi з павышанай смяшлiвасцю. І, канешне ж, запалкамi.

У мяне гэта проста не yкладалася y галаве. Не столькi з-за кансерватыyных прынцыпаy, праз якiя часам даводзiлася цярпець здзекi i кплiвае неyразуменне. Хутчэй, з-за яснага адчування, што нейкiя там «плюшкi» нам увогуле непатрэбныя. Навошта нам штучна сябе падсцёбваць, калi мы i так досыць дзiвакаватыя: якраз гэтак, каб знаходзiць радасць у ласунках, травеньскiм надвор’i i назiраннi за тым, як гараць запалкi?

Мы запальвалi iх i гутарылi пра свае жаданнi, планы, усе iх прагаворвалi yголас – i агеньчыкi загаралiся на шчасце, сваiм бегам па маленькай драyлянай палачцы запiсваючы нашы мары, а потым ставiлi дымную кропку, нiбы жадаючы сказаць: «Заказ прыняты. Будзе выканана».

Запалкi – гэта магiчны прадмет. Таму што кожны агонь – нешта святое, нават гэткi малюсенькi – нават кропелька святой вады па сутнасцi сваёй не перастае быць святой вадой.

Для нас з Арынай запалкi – гэта зашыфраваны сiгнал са шведскiх берагоy, у iх агеньчыках выступаюць радкi са Стыга Ларсана.

Запалкi – гэта мiнiяцюрныя сонейкi y нашых сiняватапахмурных кватэрах, радасныя секундныя проблiскi y няyсмешлiвай паyночнай атмасферы. Яны – як мiмалётнае абяцанне хуткай вясны i сонца.

Запалкi – гэта прыручанае полымя, гэтак жа, як котка – ручная тыгрыца.

Запалкi – гэта знак нашых надзеяy, iмпульсаy. Занадта многiя з iх згасаюць i знiкаюць бясследна. Аднак кожная запалка нясе y сабе выяву вогнiшча y лясной цемры, свечак у велiчным храме, хатняга агменю, алiмпiйскай паходнi. Таму што yсе агнi – агонь.




6. Табе


«Я не ведаю, як цябе пакахала – не магла сабе гэта yявiць. У страшным сне. І y шчаслiвым – таксама.

Ты жыy, калi я была маленькай дзяyчынкай. Ты жыy i калi мяне не было зусiм. Цi жыy ты сапраyды?.. Не ведаю…

Сто дзён. Адна ноч – бясконцая. Можа, гэта yсяго толькi казка? Ты ж далёка – далей за зоркi, за Атлантыкай, далей за тую зорку, што на сцягу рэспублiкi…

Калi б ты быy патрапаным сцягам – я была б захопленым юным салдатам; як цябе цалавала б…

Калi б ты быy ружай у садзе маiм, ружай, што вяне – я лашчыла б твае пялёсткi ахвотней за свежыя…

Толькi маyчанне.

Сон.

Пустэча.

І – маyчанне…

Але yсё адно – ты са мной.

У маiх словах, штодзённых справах, мiмалётных думках, адчуваннях цела, у снах, вядома… у маiх планах, марах, перакананнях…

Цябе няма, ты – усюды.

Ты y шолаху новай лiстоты i y сумным шэпце старой…

…у срэбры халоднага зiмовага дня…

…у пяшчотным сонечным святле – яно дакранаецца да скуры маёй разам з ветрам…

Ты y гарах, у сiнiм небе, у дзiкiх травах сенажацяy i y пустэльнi…

…у хмарачосах сталiцы, у завадскiх доyгiх трубах, у кафедральных саборах…

…у кроку кожнага ваяра i y кожным яго стрэле…

…твае вочы – гэта мора, у буру шэрае, цвёрда-халоднае, а y спакоi цёплае, цудоyнае, блакiтнае…

Ты нiдзе i ва yсiм, i нiхто не зменiць гэтага…

Ты прымушаеш мяне быць Валькiрыяй.

Мне нiколi не трымаць тваiх рук. Мне нiколi не адчуваць тваiх вуснаy. Мне нiколi не слухаць твой голас.

Але я кахаю цябе, таму што ты – заyсёды са мной». Потым я шкадавала, што спалiла гэты маленечкi аркушык, дзе yнiзе была намалявана ружа i вiнтоyка.

Цi то сама засаромелася сваiх пачуццяy, цi то збаялася, што нехта знойдзе.

А можа, i правiльна. Мастак павiнен насiць сваю музу y сабе – i толькi y яго дасягненнях, творах, поспехах можна злавiць ззянне яе – у маiм выпадку – яго аблiчча. А мае перамогi yсе яшчэ наперадзе.

Толькi шкада было таго малюначка. Надта yжо добра ён у мяне атрымаyся.




7. Мярзотная варажбiтка


– Ну ты сёння yсхадзiлася! Амерыцы як след дыхту задала! – зарагатала зверху Вольга Мураyская.

– Ды ну, – азiрнулася на yсходы Улада, – я быццам бы карэктна вяла дыскусiю.

Яна пачакала, пакуль сяброyка спусцiцца да яе. Мiма важна прайшоy палiтолаг, празваны Ленiным за характэрны выгляд. Яны прывiталiся, але мысленна плюнулi: iзноy за тэст адзнакi ставiлiся абы як, што вучы, што не вучы, усё адно паставiць тры. Асаблiва весялiць, калi yсё адзiн у аднаго спiсваюць, але балы атрымлiваюць розныя.

– Ну вось гэта так, – страсянула кудзеркамi Оля, – але пакуль мы дамову падпiсалi, усе yжо проста змакрэлi.

– А як iнакш? – абурылася Улада. – Я не «yпартая». У мяне проста выразная пазiцыя. І я адстойваю дзяржаyны iнтарэс.

Сёння семiнар па гiсторыi мiжнародных адносiн прайшоy незвычайна. Алена Францаyна прапанавала змадэляваць мiжнародную канферэнцыю ва yмовах халоднай вайны. А yсё каб студэнты крыху ажывiлiся – замест таго каб пiсаць да пасiнення або спаць на заднiх партах (гледзячы каму дзе сесцi пашанцавала).

І сёння yсе на сваёй скуры адчулi, як нялёгка даецца не тое, што «мiр ва yсiм свеце», але нават «balance of terror».[5 - Раyнавага жаху (англ.)] Амерыканскi бок узначалiy Дзянiс Бухвостаy па празваннi Янкi – усё як на заказ, нават мянушка супала; з боку СССР яму супрацьстаяла Уладзiслава Кунец.

Улада сапраyды змокла – можа, яе цвiдавы пiнжак быy злёгку не па надвор’i, таму што надышла адлiга; але прытым яна заyважна нервавалася. Не, не павышала iнтанацыi, не перабiвала, не бразгала зброяй – твар у яе застыy, як маска. Але дыскусiю яна вяла цвёрда i вельмi педантычна. Вось чаму Мураyская сказала: «З табой дакладна пачуваешся back in USSR,[6 - Зноy у СССР (англ.)] ты б там да кампанii прыйшлася».

Улада спынiлася перад люстэркам, намотваючы шаль, i прыдзiрлiва сябе агледзела. Яна была занадта цiкавай, каб застацца незаyважанай, i занадта строгай, каб прывабiць.

Дарэчы, ёй зусiм не падабалася мякчэйшая форма яе памяншальнага iмя – Уладзя. Ей здавалася, што ёсць у гэтым нешта саладжавае, з адценнем падатлiвасцi i лiслiвасцi. Іншы варыянт гучаy адначасова i сурова, i прэтэнцыёзна. Сярэдняга не было – i яна yсё ж аддавала перавагу другому.

Апраналася амаль выключна y класiку, пышныя цёмна-русыя валасы проста зачэсвала назад. Лёгкi намёк на квадратнасць у агульным абрысе твару, ямачка на падбародку i выразныя скулы надавалi твару валявы, упарты выраз, як i строгая лiнiя рота з вузкiмi вуснамi. Але задуменнасць, нават лёгкая журбiнка y шэрых вачах i мяккi выгiн густых цёмных броваy стваралi адчуванне спакою. Нават яе фiгура, нягледзячы на зграбнасць, была моцнай i статычнай – нiякiх пырханняy i кiданняy, ды яшчэ вечна гэтыя гарнiтуры y ангельскiм стылi. Вось успомнiць нават дзявяты клас i зборы, калi рыхтавалiся да рэспублiканскай алiмпiяды па беларускай мове, выкладнiца-куратарша y гутарцы так i сказала: «Ну, дзяyчаткi, што ж вы так трасецеся – бярыце прыклад з нашай Уладзiславы. Абсалютна спакойны чалавек».

Ага, канешне. Сёння да гэтага было далёка. Таму што yнiзе y фае павiнен быy чакаць Вадзiм.


* * *

Уся гэта жорсткая грызня з «амерыканцамi», застыглая пастава, ганебнае дрыгаценне yсярэдзiне, за грудзiнай – з-за гэтай сустрэчы. Цiкава, тое ж самае чалавек адчувае перад дуэллю? Пастаяннае сэрцабiцце, прылiy крывi да шчок, у тым лiку ад сораму за хваляванне, нервовасць да падрыгвання пальцаy, напруга, дзiкая напруга.

Улада пракрочыла y канец калiдора, сцiскаючы ручку скуранога партфеля, што служыy ёй замiж дамскай сумачкi. Зайшла y прыбiральню, там, сярод iншага, зняла пiнжак i пхнула яго y адно з аддзяленняy свайго партфеля, якi адразу разбухнуy, як рапуха.

Яе не будуць бiць, не будуць страляць, з чаго такая панiка? Але адчуванне было занадта знаёмым. Хiба не Вадзiм давёy да таго, што яе yсю пачынала калацiць толькi ад гукаy яго голасу y трубцы? А часам – нават ад адных думак пра яго. Пачашчэнне пульсу, але не ад кахання, а ад нянавiсцi, сцятае дыханне, вiбрацыя мышцаy, як перад тым, каб кiнуцца на ворага… І ён яшчэ спрабаваy зрабiць яе «сваёй дзяyчынай».

Улада з сiлай штурхнула дзверы i, гучна цокаючы абцасамi па гранiтнай падлозе, збочыла направа, да раскладу.

«Спакойна, сачы за тварам, ты ж дыпламат». Смешна.

Ходкая фраза, якая yжо аскому наганяе.

Было позна, амаль дзевяць: другая змена – лямпы прытушылi; у паyценi ён i стаяy у сваёй нязменнай скураной куртцы цёмна-вiшнёвага колеру.

Яна падышла з лёгкай паyусмешкай.

– Вось ваша флэшка.

– Дзяк-куй, – прамовiy Вадзiм. – Ну так што?

– Што «што»? – iранiчна падняла бровы Улада.

– Ты нi-iчога не хочаш мне сказаць? – ён заiкаyся. А яшчэ й картавiy.

– О, ну, увогуле, я yсё выказала, – з’едлiва сказала Улада, падцягваючы куткi рота y няроyную yхмылку.

Ён секунду памаyчаy.

– Ты ведаеш, мне такiх паскудстваy яшчэ нiхто нiколi y жыццi не пiсаy…

– Вось як, я yсцешана, – уставiла Улада.

– Я пгоста не газумею, як у чаавеку можа змяшчацца гэтулькi бгуду. Улада, – пафасная паyза, у яго стылi. – Улада, я згазумеy адно. Я казаy, што мы абодва тгаyмiгаваныя, абодва – з ганамi, з пашматанай, змагдаванай душой… Але гэта – канец. У мяне яшчэ штосьцi… – ён запнуyся, намагаючыся прамовiць. – …з-застаося. Мой свет яны не газбугылi, застаyся стгыжань. Але вось цябе яны… з’вамалi п-поyнасцю.

Божа, якую лютасць выклiкаy гэты танны пафас. Таксама – яго заiканне, картавасць, польскае «л», яго пыса i – увогуле…

– Ну добра, таварыш, вы атрымалi сваю каштоyную флэшку, спадзяюся, наша гутарка скончана? – холадна i варожа запыталася Улада.

Мiма iх увесь час праходзiлi студэнты.

– Ты хочаш уцячы ад мяне. Я бачу стгах, – яго рознакаляровыя, як у дробнага нячысцiка, вочы прыжмурылiся на азызлым твары. – Я б адпусцiy цябе, калi yсё – так, як здагылася. Але навошта ты yсё ж пагадзiлася сустгэцца? Ты не вытгымала гэтай сустгэчы. Што б нi было з тваёй хворай душой, я yсё г’оyна заyсёды кахаy цябе, – iнтанацыi зноy сталi мяккiмi, лiслiвымi. – Скажы, – ён заyсёды неяк рэзка, раптам прамаyляy гэта «скажы» перад чарговай правакацыяй. – Скажы, цяпег’ асаблiва – я табе хоць некалi, хоць тг’охi падабаyся? Ты мяне хацела?

Яна таксама секунду памаyчала i сабралася.

– Не, – у яе выкананнi гэта слова прагучала нiбы надрукаванае тлустым шрыфтам. – Ты нiколi мне не падабаyся. Сэксуальнай цягi я да цябе нiколi не адчувала, ды мне гэта нават тэарэтычна было б цяжка yявiць. І я дала табе наблiзiцца знарок, проста каб зрабiць тое, што зрабiла – я чакала yвесь гэты час. Вось што значыць мая фраза пра чаканне, – яе рэзка прачэрчаны рот склаyся y рысу над назоyнiкам.

– Ну тады ты пгоста… – ён зрабiy паyзу. – Дг’энь.

Вадзiм завярнуyся i мерным крокам прайшоy да выхаду. І тут яна сарвалася. Сапраyды не вытрымала.

– Стой, паскуда!

На яго галаву абрынуyся партфель. У вузкай прасторы yнiверсiтэцкiх дзвярэй гэта было тое шчэ вiдовiшча.

Наступныя некалькi хвiлiн сведкам запомнiлiся, дый самой Уладзе таксама. Калi Вадзiм напышлiва кiнуy – «дрэнь», i накiраваyся дадому, яна адчула сябе зняважанай i – чагосьцi ж бракавала – ашуканай.

Яна агрэла яго яшчэ раз – Вадзiм падняy рукi; Улада y шаленстве адкiнула партфель i нацэлiлася кулаком яму y твар. Яна лупiла i лупiла, яшчэ i яшчэ. Ён адварочваyся нейкiм вялым, млявым рухам. Гэта яшчэ больш ятрыла. Улада yрэшце паставiла яму падножку i звалiла y тонкую слату на каменным ганку – iшоy снег з дажджом. Яна нацэлiлася нiжэй пояса, ён захiлiyся пакетам, потым схапiy яе за ногi i перакiнуy праз сябе. Болю y каленях не было, была прага рэваншу – Улада падхапiлася за паyсекунды. Потым – новыя yдары па фiзiяномii, тое ж адварочванне… А потым iх разнялi.

– Гэй, а ну стой! Куды! – Мураyская рашуча кiнулася напярэймы i пхнула Вадзiма y грудзi. Ззаду памкнулася паглядзець купка здзiyленых гледачоy. Не кожны дзень на факультэце чыняцца такiя жахi.

– Яна гэта заслужыла… – паблажлiва yхмыльнуyся Вадзiм пабiтымi вуснамi. Не «я заслужыy» – «яна».

– Як хочаш, калi яшчэ раз хоць пальцам Уладу кранеш, з табой разбяруцца, – з нязвыклай пагрозай сказала Мураyская, гледзячы хлопцу y вочы.

– Кiнь, – пагардлiва кiнула Кунец, – хай гэтая гнiда звальвае!

Вадзiм крута развярнуyся i пакрочыy да метро. Але злосць яшчэ кiпела чорнай смалою. Улада выдралася ад Олi, падскочыла i засадзiла яму наском бота пад зад.

– Лайно паyзучае! Харкавiны кусок! Пад гэтыя крыкi ён i пакiдаy поле бiтвы.


* * *

Выявiлася, што ручка y партфеля адарвалася. Калены – на адным кроy, iншае будзе са страшным сiняком. Калготкi, ясна, iрваныя. Але Уладзе было yсё адно, у якiм выглядзе яна едзе y трамваi – яна паставiла на дзiркi партфель, узбуджана жартавала i пасмейвалася, хоць вочы былi шкляныя, а шыя закамянела ад напругi. Потым была гарбата з Оляй.

«Добра сабой валодаеш, малайчына. Твая мiсiя правалена».

На наступны дзень яе каламуцiла i трэсла. Здавалася, нават вочы y яе пацямнелi, а валасы счарнелi ад злосцi.

– Алё, Надзь… Я ж ведаю, я магу на цябе разлiчваць. Ты сама збiралася аднаго паyдурка закапаць за Кальцавой – вось у мяне таксама такi з’явiyся.

– Я yжо y курсе, – адказаy на iншым канцы знаёмы бясколерны голас. Інтанацыя была зманлiвай, Надзя таксама была адной з самых блiзкiх сябровак. А яшчэ – майстар спорту па кiкбоксiнгу.

– Я даведаюся, дзе гэты гад жыве, трэба яго высачыць! Проста падстрахуй мяне, я дастану манцiроyку i засаджу яму па башцы – гэтая поскудзь не заслугоyвае жыцця!

– Паслухай, Кунiца, не дурыся. Першае, як ты даведаешся, дзе ён жыве? Другое, гэта артыкул. І ён такiх старанняy не заслужыy. Ты ж не хочаш сесцi тупа з-за нейкага паскуднiка?

Так, яна не хацела. Потым сама пасмяялася з сябе: вось жа, у хвiлiны сляпой лютасцi ёй здавалася, што яна без праблем абдурыць мiлiцыю i здолее пазбыцца цела. Ды яшчэ yяyлялася, што яна цалкам сябе кантралюе i цвяроза разважае! І яшчэ… усё ж разважаць пра расчляненне нечай тушкi на крывавыя кавалкi (а калi яшчэ з першага разу не сячэцца не рэжацца?), а таксама скiданне iх у Свiслач, i рэальна займацца гэтым – розныя рэчы. А раптам яе б званiтавала?

Глупства.

Ён атрымаy як след. Найхутчэй, зараз «усё yразумеy». І не будзе yсплываць i совацца да яе праз год цi два.

На наступным тыднi да яе прыйшлi госцi – Надзя i ейны брат Юрась. Абодва насiлi гучнае прозвiшча Тур – яно б цудоyна глядзелася на вокладцы кнiгi, а Юрась якраз збiраy матэрыял для дысертацыi, хоць пакуль быy усяго толькi магiстрантам гiстфака: але ён ведаy, чаго хацеy, i меy выразныя планы. «Калi ведаеш, пра што пiсаць, лепш адразу, – казаy ён, – а тое потым мазгi запляснеюць».

Само па сабе гэта не здзiyляла, у яе yжо склалася пэyнае кола зносiн, у якое yваходзiлi людзi, што называецца, выдатныя: не абыякавыя да гiстарычных даследаванняy i political science,[7 - Палiтычных навук (англ.)] i яшчэ зазвычай яны валодалi замежнымi мовамi – хоць бы адной i хоць бы на сярэднiм узроyнi. Насамрэч ёй гэта страшэнна падабалася. Як жа, яна, нядаyняя выпускнiца звычайнай гомельскай школы, мае зносiны з такiмi iнтэлiгентнымi, сур’ёзнымi людзьмi, часцяком старэйшымi за яе. На самай справе Уладу даyно нельга было назваць зялёнай першакурснiцай, дый з самага пачатку яна была не з тых, хто аборай хлеб кроiць, але гэтую асалоду ад асяроддзя, што аддавала здзiyленнем i затоеным трыумфам, яна дагэтуль захавала.

А вось Юрась заняy у гэтым коле знаёмстваy адметнае становiшча – цяпер iнакш, як «мой душапрыказчык», Улада яго не называла. Пазнаёмiлiся яны вельмi дзiyна – па лiставаннi, а потам пасля двух тыдняy пiсьмовых размоy раптам высветлiлася, што гэты чубаты бландын, заядлы спрачальнiк i азартны даследнiк – Надзiн брат. Улада пацiснула плячамi i пад нейкай падставай заявiлася да Тураy. Там яны з гэтым цудоyным юнаком дзве гадзiны праседзелi на кухнi, абмяркоyваючы праблемы нацыяналiзму, песнi Луi Армстранга, народныя павер’i i iх адлюстраванне y белетрыстыцы, ды Бог ведае што яшчэ. Разышлiся y поyным захапленнi адзiн ад аднаго. Улада зараз давярала Юрасю як сабе, але прытым вельмi характэрна захоyвала спалучэнне нязмушанасцi i выразнай дыстанцыi – пра раман пакуль было рана казаць. Але хто ведае, хто ведае… Ва yсялякiм разе, яны не праводзiлi нi дня без гутарак.

Юрась вельмi глыбока разбiраyся y народнай абраднасцi, замовах, магiчных формулах, дый сам практыкаваy, называючы гэта «народнай верай». Улада была настроена скептычна – так што ён нават неяк раззлаваyся i y сэрцах абазваy яе «савецкiм атэiстам» (хоць хрышчана яна была y веру праваслаyную, ды толькi набожнасцю не вызначалася). Але палеская кроy, пэyна, брала сваё – Уладзе падабалiся аповеды пра yсё мiстычнае, яна знаходзiла y гэтым таямнiцу i паэзiю.

Як бы там нi было, сёння i брат, i сястра вырашылi зрабiць ёй дыпламатычны вiзiт, каб выказаць сваю падтрымку i салiдарнасць з яе афiцыйнай пазiцыяй у iнцыдэнце. Улада была кранутая i арганiзавала ветлы прыём – з ангельскiм чаем i хатнiм макавым рулетам. Вось толькi iкра яе расчаравала.

– Фэ, ды гэту брыдоту нават есцi няможна! – скрывiлася яна i адышла да ракавiны, каб далiкатна плюнуць. – Вам я i прапаноyваць не стану.

– А што з ёй не так? – здзiвiлася Надзя.

– Ды yсё не так – гэта нейкi каляровы клейстар, не больш. Альгiнавую iкру, бач, надумала купiць. Калi б ведала! А тут яшчэ i слоiк здаравезны.

– Ну дык што ж ты чакала, – засмяяyся Юрась, – што будзе як на Венскiм кангрэсе? Імператарскi стол, маyляy? Гэта ж панылы выраб з багавiння!

– Не, ну цi мала, – я чакала не такога агiднага смаку, – прабурчала Улада, засоyваючы злашчасны слоiк назад у лядоyню.

Хоць iкра была не самым прыкрым у яе жыццi – пра астатняе трэба было распавесцi.

– Дык гэта не твой выкладач па фiласофii.

Надзя чамусьцi вырашыла, што y яе сяброyкi нейкiя нелады i «нестатутныя адносiны» з выкладчыкам.

– Ды не, – як магла мякка запярэчыла Улада, – проста ён вучыцца на фiласофскiм факультэце. Заyсёды лiчыy сябе няведама якiм мысляром. Вечна yзвышаyся над нiкчэмнымi людцамi. Прыкладам, такiмi, як мы з табой.

– Я штосьцi yзгадваю, што вы раней сустракалiся, так?

– Менавiта так. Як я iмкнулася ад яго пазбыцца – не, iзноy намаляваyся. Я занадта эмацыйная, – выбачлiвым тонам прагаварыла Кунец, – але тут ужо нiяк.

– Ды я бачу, – спагадлiва адгукнулася Надзя са смяшком, успамiнаючы нядаyняе бурленне i афект.

З гэтым хлопцам Улада пазнаёмiлася y адзiнаццатым класе на чарговай алiмпiядзе – на грамадазнаyстве. Дыплома ды iльготнага паступлення гэта ёй не прынесла, але вострых адчуванняy – на некалькi гадоy наперад.

Яны разгаварылiся перад тым, як пiсаць другi тур. Уладу непрыемна кальнула, што суразмоyца заiкаецца i гаркавiць, затое было вiдавочна, якi ён разумны, а якi галантны – нават ручку ёй тады пацалаваy «па-шляхецку» – як толькi гутарка пра шляхту зайшла, яна не помнiла, але Вадзiм згадаy са значэннем пра сваё меркаванае шляхетнае паходжанне, роyна як пра польскую кроy.

Улада тады жудасна збянтэжылася, радасна расчырванелася i засмяялася, спрабавала аджартавацца: я, маyляy, чыстая сялянка па паходжаннi, мама y мяне з Рэчыцы, а тата з Гомеля, хоць нарадзiyся наогул у вёсцы Старыя Грамыкi – ну вось, такая дэталь, на факультэт мiжнародных адносiн сам Бог загадаy паступаць, хоць, вядома, на пост мiнiстра яна не цаляе – што яна, Тэтчар нейкая. Увогуле, Улада несла нейкую звычайную дабрадушную лухту.

Яна была жудасна yсцешана цiкавасцю да сваёй асобы. Дагэтуль жа абсалютна нiхто не звяртаy на яе нiякай увагi, апроч усялякай шушамецi на вулiцы, хоць яна i не насупа i з твару не вырадак, дарма што нос злёгку сялянскi – яна yжо страцiла надзею i старой дзеyкай сябе лiчыла, ну канешне, не жартачкi, ужо хутка васямнаццаць стукне.

Выявiлася, што Вадзiм вельмi начытаны, сапраyдны эрудыт. Праyда, увесь час з’язджаy у гараскопы i акультызм, затое якiмi мудрагелiста-вытанчанымi былi яго камплiменты! Ён гаварыy лiслiвым варкатлiвым голасам, напiсаy ёй верш, увесь час шукаy яе y натоyпе. Часам яго yвага рабiлася дакучлiвай, як i насычаны пах адэкалону, якiм ён спрабаваy надаць сабе глянцу i мужнасцi, кампенсаваyшы сваю звычайнасць i «круглавiдасць», як выражалася Уладзiна цётка Зося. Хлопец, вядома, быy не ахцi – але на бязрыб’i, ведаеце… А яшчэ яна вырашыла, што гэта будзе яе першы вопыт – а вопыту ж трэба набiрацца.

Усё было добра да ягонага ад’езду, калi Вадзiм раптам замануyся яе пацалаваць – проста на вулiцы перад iнтэрнатам, пад сiнiм небам, сярод сiнiх лужын i мiтуслiвых людзей. Яна не любiла yспамiнаць гэты момант. Хацелася пафарсiць i адчуць сябе смелай i дарослай, але потым…

У рот раптам улез i заварушыyся нейкi мокры, агiдна цёплы малюск. Яна адчувала, як ужо i вакол рота саленаватая плёнка, сляды гэтай цеплаватай чужой слiзi, як на зямлi каля прыбiральнi y цёткi, калi летам ноччу пад вiшнямi тлустыя смаyжы поyзалi, а потым знiкалi пад цаглiнамi. Яе рот запоyнiла гэта гiдкае, чужое безназоyнае нешта, а яна так самлела, што забылася на супрацiyленне, проста стаяла y панiцы i не разумела, як гэта выплюнуць – але заставалася чакаць, пакуль адпаyзе само.

Потым яна знайшла y сабе сiлы yсмiхнуцца i нават какетлiва зманiць, што спадабалася. Але яе першы пацалунак быy знiшчаны. Ён быy патоплены y памыях.

Яна чакала моманту, калi можна было выцерцiся – зрабiла гэта неyпрыкмет i з годнасцю. А потым у пакоi y яе рэзка падскочыла тэмпература, хоць яна нi на што i не хварэла. Проста Улада тады зразумела, што такое – згараць ад сораму.


* * *

Потым пайшло лiставанне па электроннай пошце – вось тут Улада yпершыню y жыццi yсумнiлася y тым, што яна флегматык. Узаемныя шпiлькi пачалiся з яго выхвальнага прызнання, што ён, бач, на алiмпiядзе «хацеy яе спакусiць». Гэта выклiкала рэакцыю з ладнай порцыяй скепсiсу i яду – прасцей кажучы, яна стала яго адшываць. Потым заелiся пра палiтычныя погляды: яна y пiку Вадзiму выказала даволi радыкальны пункт гледжання. Той вярнуy пазыку i стаy крыць яе аргументамi i проста балючымi, здзеклiвымi шпiлькамi – па-майстэрску, кплiва, бязлiтасна. Бiy па самых балючых месцах. Яна яшчэ нiколi не трапляла пад такi шквал. І за гэтыя некалькi тыдняy зразумела, што такое быць змучанай нейкiм пачуццём, у дадзеным выпадку злосцю, крыyдай i – адчуваннем грандыёзнай знявагi.

У Мiнску ж Вадзiм з’явiyся як нiчога не было i пачаy падбiваць клiны. На спробы разборак, варкочучы i картавячы, прынёс свае выбачэннi i запэyнiy, што не хацеy пакрыyдзiць яе асабiста. Так, што ён нават захапляецца тым запалам i зацятасцю, з якiмi Улада баронiць свае перакананнi – у асноyнай жа масы людзей зусiм няма нiякiх перакананняy. А калi i ёсць, яны yжо дакладна не гатовы змагацца за iх.

– Але тады, здаецца, пад канец ён усё адно прамовiy нейкую гадзенькую фразу наконт таго, што запал добры нават тады, калi чалавек памыляецца i лухту пляце, – Улада падняла палец. – То-бок, ён даy мне зразумець, што мае словы заyсёды былi, ёсць i будуць для яго лухтой. Прыемна ж быць упэyненым у сваёй слушнасцi i перавазе. Але ж праyда я нi такой знаходлiвасцi, нi такога красамоyства нi y каго не сустракала.

– Ну, а што y вынiку?

– Прапанаваy мне быць яго дзяyчынай. Але прытым па цiкавай схеме – у яго yжо была дзяyчына y яго горадзе. Сам жа адразу прызнаyся, папросту так. І сказаy, маyляy, яна yсё яшчэ мае зносiны са сваiм былым i часам адчувае, што y яе не астылi яшчэ да яго пачуццi, ах, так перажывае з гэтай нагоды, пачуваецца вiнаватай перада мной. І яна сказала мне, што дае мне права на адну здраду. Уяyляеш, Надзь, ён прапанаваy мне быць «яго здрадай»! – са смехам выклiкнула Улада. – Гэту дзяyчыну звалi Лiлiя, дарэчы. Ён яе пафасна называy Лiлiт. Страшная яна, дарэчы, была, як Карыбскi крызiс.

– Та-а-ак, – працягнула сяброyка. – Своеасаблiвы хлапец. Абодва яны такiя, нездарма парачка. А што потым?

Потым яны працягвалi мець зносiны, Вадзiм да яе «ляпiyся», Уладзiслава яршылася. Такiя дзiyныя адносiны з невялiкiмi рэгулярнымi перапынкамi працягвалiся доyга.

– І ён усё адно вечна, разумееш, Надзя, заyсёды мяне маральна бiy… Як быццам не заyважаючы, потым прасiy прабачэння тыпу «не хацеy» i «не гэта меy на yвазе» – але я бачыла, што yсё вылiчвае, «косiць лiловым вокам», цiшком удар прымярае… А ён проста не мог так не рабiць! Натура яго такая. Але ты yявi – дзень за днём падступныя чапляннi y стылi «а чаму?», а потым – смяяyся нада мною. Здзекаваyся. Паслядоyна грамiy. Смяяyся з маiх каштоyнасцей… З маiх поглядаy… І сямейнасць яму дрэнна, патрыятызм – дрэнна, добрая вучоба – дрэнна, усё – рабская псiхалогiя i закамплексаванасць. Я, па яго думцы, была забiтая дзяyчынка, хадзячы мяшок з комплексамi. Па iх i цаляy.

– Дык навошта ты яго цярпела? – абурылася Надзя.

– Ды дурнiца я была! Дзеля камплiментаy цярпела. Ён жа якi гад быy, то yкусiць, то пагладзiць. Я сарвалася yсяго раз альбо два, а так заyсёды трымалася. Плакала толькi дома – толькi голас часам дрыжэy. Дый наогул, было заyважна па мне… А я баялася, што я нейкая «не такая», нiкому не падабаюся, трэба, каб хоць нехта быy… страцiць хлопца баялася… І яшчэ – вось iдыёцтва, во-о-опыт жа!..

Так Вадзiм i зацягнуy яе y пасцелю. Была Страсная пятнiца (з-за гэтага Улада сябе потым i грызла).

Асобнай млоснасцю адклiкалася тое, як яна прыкiдвалася, стагнала i yздыхала. А насамрэч амаль нiчога не адчувала.

Адзiнае што – пагарду. Здзiyленую пагарду пры выглядзе гэтай стараннасцi, гэтых прагных i мiтуслiвых сабачых рухаy, такога ж сабачага, беглага спадылба пагляду.

Улада проста ляжала, дазваляла рабiць штосьцi са сваiм целам, назiрала i дзiвiлася, як можна так нiзка yпасцi. Як можна за пару хвiлiн з чалавека ператварыцца вось у такога юрлiвага сабаку.

Яшчэ y яго была нейкая грубая скура, на ёй нават былi бачны гэтыя прышчынкi, адкуль волас расце. Улада зусiм не разбiралася y тым, якая y мужчын бывае скура, але y выпадку з Вадзiмам ёй на розум прыйшло чамусьцi слова «свiнячая».

Увогуле, тады яна так i не пазбавiлася цнатлiвасцi. Калi ён падрыхтаваy свой прычындал, з вуснаy Улады i прагучала гэта цяжкое, бы абкатаны галыш: «Не».

Гэта было адзiнае, што яна прамовiла. Потым адапхнула кавалера i стала спешна апранацца, iмкнучыся, каб рухi былi дакладнейшымi i не выдавалi хвалявання. Адначасна яна прыкiдвала, цi дацягнецца да цяжкай крыштальнай вазы, калi ён уздумае браць яе сiлай.

Але гэтага не адбылося. Яна пайшла.

Потым праз паyгода ён iзноy узнiк, i yсё паyтарылася па новай, аж да недарэчных прэлюдый у яго дома (зараз на iншай здымнай кватэры). Улада тупа спадзявалася на сваю «паyднёвую кроy», думала, штосьцi «разгуляецца» – але чаго не было, таго i не з’явiлася. Потым яны, як раней, палаялiся, i Вадзiм, здзеклiва расцягнуyшы рот, прабурчэy:

– Вось ты пачуваешся гэтакай кагалеyнай, валькiгыяй… Якая велiчна ляжыць i пгымае мiлошчы – i можа y кожны момант царскiм жэстам усё гэта спынiць. А не пгыходзiла табе да галавы, што цябе, пгыгожа yсё гэта абставiyшы, пгоста… – ён зрабiy драматычную паyзу. – …скагысталi.

Гэта было занадта.

Менавiта тады Улада зразумела, што хопiць: яе нявiннасць, дурасць i цярплiвасць у адным флаконе зайшлi занадта далёка. Вадзiм беззваротна трапiy у спiс асабiстых ворагаy. З iм былi разарваныя yсе кантакты.

Зрэшты, ён раз-пораз ствараy новыя профiлi y сацыяльных сетках i набiваyся на гутарку – канчалася новай сваркай i засмучэннем з-за страты раyнавагi.

Прайшло два гады. І вось тры тыднi таму ён iзноy напiсаy.

– І ты наступiла на тыя ж граблi? – дакорлiва пакруцiла галавой Надзя.

– Я не хацела нi на што наступаць, якраз наадварот, – запярэчыла Улада. – Я yспрыняла гэта як заданне. Мiсiю па захаваннi спакою. Я хацела пераканацца, што пасталела, стала разумнейшай, знайшла раyнавагу, разабралася са зданямi мiнулага, так бы мовiць. І што магу падтрымаць гутарку, якая нi да чаго не абавязвае, з чалавекам, якi няхай нават быy мне непрыемны.

– Не вельмi атрымалася, як пагляджу.

– Проста не разлiчыла хады, – сказаy Юрась, адстаyляючы кубак. – Пусцiла занадта далёка на сваё поле.

Ён ведаy, у чым справа, цяпер яна паyтарала yсю гiсторыю больш для яго сястры.

– Гэта дакладна, – уздыхнула Улада. – Калi б не вершы i не раман…

Наyрад цi яна свядома спрабавала яго прамацаць i падвабiць. Нават рашэнне пра агрэсiю не з’яyлялася першапачатковым. Зусiм не. У нейкi момант яна сапраyды паверыла, што yсё абыдзецца, што суразмоyца «адэкватны».

Яна проста yзрадавалася i на хвалi iдэалiзму падзялiлася самым запаветным, святым: сваёй творчасцю.

Гэта быy самы грандыёзны дар. Самы безумоyны акт даверу, якi можна было yявiць.




