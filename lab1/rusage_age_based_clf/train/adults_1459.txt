Зямля пад крыламi Фенiкса (зборнiк)
Сяргей Балахонаy


Галерэя «Б»
Думаеш, ты добра ведаеш беларускую гiсторыю? Скажы тады, у якiх стагоддзях птушка фенiкс i аднарогi насялялi наш край? Што маляваy Францiшак Скарына y сваiм дэмбельскiм альбоме? Як адзначалi лiтвiны-беларусы сваё вяртанне з Месяца? Каля якога беларускага горада адбылiся падзеi, што сталi асновай для сюжэта вiдэагульнi пра Супер-Марыё?

Калi не маеш што адказаць на yсе гэтыя пытаннi, дык найлепшым дарадцам для цябе будзе кнiга Сяргея Балахонава “Зямля пад крыламi Фенiкса. Нарысы з паралельнай гiсторыi Беларусi”. Мноства неверагодных фактаy, сенсацыйных адкрыццяy i парадаксальных высноваy знойдзеш на старонках гэтае кнiгi.

Чытай! Здзiyляйся! Спрачайся!





Сяргей Балахонаy

Зямля пад крыламi Фенiкса





© Балахонаy, С., 2012

© I. П. Логвiнаy, 2012

© Распаyсюджанне e-book. ТАА «Электронная кнiгарня», 2018





Аднарогi Беларусi


Улетку 1928 г., падчас раскопак гарадзiшча Банцараyшчына у ваколiцах Менску, археолаг Сяргей Дубiнскi мiж iншага выявiy рог даyжынёю 1,9 м. Знаходка тады была iдэнтыфiкавана як рог валдайскае казы i здадзена y архiy. У 1935 г. прыбiральшчыца, выводзячы мыш’яком (As) архiyных пацукоy, выпадкова сыпнула крыху атруты на рог. Той нечакана змянiy колер, зрабiyшыся з шэрага бледна-ружовым. Тэрмiнова выклiканы Дубiнскi адразу зразумеy, што мае справу з рогам не валдайскае казы, але аднарога – вымерлай траваеднай непарнакапытнай жывёлiны, чый лабавы рагавы нараст мог, паводле сярэднявечных крынiцаy, змяняць колер пад уздзеяннем атрутных рэчываy. Аднак археолаг ясна здаваy сабе справу з таго, што бальшавiцкая yлада, якая адмаyляе Бога, будзе адмаyляць i аднарога. Адкрыццё Дубiнскага абмяркоyвалася y навуковых колах БССР кулуарна, паyшэптам. А y 1937 г. ён быy арыштаваны i расстраляны як польскi шпiён, бо меy сваякоy у Заходняй Беларусi. Рог праходзiy па справе y якасцi рэчавага доказу, а пасля знiк у спецсховах, як мноства iншых рэлiквiяy беларускага народу.

Наша сённяшняя навука, згодна з савецкай традыцыяй, упарта заплюшчвае вочы на шматлiкiя пацверджаннi iснавання аднарогаy. Таму i фiгуруе гэтая жывёлiна y энцыклапедыях прыдуманых i звышнатуральных iстотаy. Тым часам першыя згадкi пра аднарога сустракаюцца у гiмнах “Атхарва Веды” – там ён зваyся аднарогай антылопай, хоць насамрэч быy больш падобны да статнага белага каня з доyгiм рогам у лобе. Аднарогаy згадвалi Ктэсiй, Плiнiй, грэцкi “Фiзiёлаг” ды iншыя крынiцы. Алегорыi, звязаныя з гэтай жывёлiнай, сустракаюцца y Бiблii. Апiсаннi аднарога ва yсiх гэтых крынiцах розняцца, бо мала хто меy шчасце бачыць яго.

На тэрыторыi Беларусi аднарогi з’явiлiся недзе y сярэдзiне мезалiту. У часы Полацкага княства яны былi неад’емнай часткай беларускае фаyны. На так званай Равэнсбурскай мапе свету (Нямеччына, ХІІІ ст.), побач з гарадамi Poloscko (Полацак), Vidupsko (Вiцебск) ды неiдэнтыфiкаваным тапонiмам Scimelne (Смаленск? Шумiлiна?!), намаляваны лось, зубр i аднарог, якiя сiмвалiзуюць тагачасны жывёльны свет нашае зямлi. Пра iснаванне аднарогаy сведчыць i выяyлены у Новасiбiрску yрывак з пратографа Радзiвiлаyскага летапiсу, у якiм гiсторыя пра паланенне Ўсяслава Чарадзея i яго наступнае княжанне y Кiеве крыху рознiцца ад традыцыйнай версii. Так, у агульнавядомым спiсе yсё сканчаецца тым, што “…приде Белугороду Всеслав… утаився кыян бежа к Полотьску”. У знойдзеным жа дакуменце yдакладняецца: “инорогом бежа к Полотьску”. Усяслава не дарэмна клiкалi Чарадзеем: аднарога, паводле сярэднявечных уяyленняy, мог утаймаваць толькi чалавек звышнатуральнае сiлы, з экстрасэнсорнымi здольнасцямi.

Таму аднарогаy рэдка прыручалi, часцей на iх проста палявалi. У сярэднявеччы лiчылася, што злавiць аднарога можна толькi адным спосабам: “панну цнатлiвую прывесцi y лес, абы звер, усчуyшы пах ейнай беспахiбнасцi, зызволiy прыйсцi голаy свой пакласцi ёй на yлонне, аддаючыся у цянёты лоyчых”. Пасля паходу на полацкiя землi (1084 г.), кiеyскi князь Уладзiмiр Манамах пiсаy: “И на осень идохом с черниговци и с половци, с читьевичи к Меньску: изъехахом город, и не оставихом у него ни челедина, ни скотины, там то ж убихом трех инорогов» (гл. праyдзiвы спiс “Павучанняy Манамаха”). Якiм чынам князь упаляваy iх – не паведамляецца. Вiдаць у палоне, якi ён вёy у Кiеy, былi цнатлiвыя дзяyчаты, што сталiся прынадаю. У няволi звер хутка памiраy, спяваючы перад сконам надта жаласную песню.

Беларусаy заyжды yражвала нечаканасць, з якой аднарог з’яyляyся, i хуткасць ягоных перамяшчэнняy. Не дзiва, што ён лiчыyся гаспадаром беларускiх нетраy, якому вядомыя таемныя падзямельныя шляхi:

		У нас iндрык-звер усiм звяром айцец.
		А чаму iндрык-звер усiм звяром айцец?
		Ходзiць ён па падзямеллi,
		Прачышчаець руч’i да праточыны:
		Куды звер пойдзець,
		Там вада бруiць.

Гэтыя радкi yзятыя з архаiчнага народнага верша, занатаванага у сярэдзiне ХІХ ст. на Магiлёyшчыне Фердынандам Онкельбартам.

Беларускi эмiграцыйны даследчык К.Рывiч, са спасылкаю на Альберта Вiюка-Каяловiча (XVІI ст.) даводзiy, што герб “Пагоня” на мяжы XIII–XІV ст. меy варыянт, на якiм замест каня быy адлюстраваны аднарог. Увогуле y беларускай геральдыцы гэты вобраз быy распаyсюджаны вельмi шырока. Герб з ягонай выяваю (“Боньча”) мелi 40 шляхецкiх фамiлiяy ВКЛ, сярод якiх Асмалоyскiя, Букоyскiя, Булаты, Грахоyскiя, Кунiцкiя, Раманоyскiя, Шушкевiчы, Яблонскiя…

Ян Хрызастом Адынец (верагодна, сваяк фiламата Антона Эдварда Адынца) да свайго артыкулу, прысвечанага жывёльнаму свету ВКЛ, прытачыy колькi цытатаy з неапублiкаванай на той час (1815 г.) “Кронiкi Быхаyца”. Мiж iх ёсць i такая: “… dubrowy roskoszny y rozmaitoie uzytosty napolnennych, wo zwerech roznoho rozaju, to jest nayperwey turow, zubrow, jedinorohow, losey, oleney, sarn, rysey, kunic, lisic, bielok, hornostajew i innych rozmaitych rozajew.”. З усiх публiкацыяy “Кронiкi” згадкi пра аднарогаy былi выкiнуты.

Паляванне на аднарога без ведамай прынады было вельмi небяспечным для жыцця паляyнiчага. Таму рэлiгiйны дзеяч ВКЛ Рыгор Цамблак пра кожную безвыходную сiтуацыю гаварыy: “Toe чынити, яко без девы еднорожца ловити – реч слиозная и крвавая”. Мiж тым, iснавалi яшчэ сама мала чатыры спосабы палявання на гэтага звера. Мiкола Гусоyскi падрабязна апiсаy кожны з iх у сваёй невядомай паэме “Спеy пра аднарога”, рукапiс якой захоyваyся у бiблiятэцы Ватыкану да 1942 г., а потым бясследна знiк. Мяркуючы па бiблiяграфiчным апiсаннi, паэма апавядала пра княжанне Свiдрыгайлы i грамадзянскую вайну y ВКЛ 1432–1439 гг..

Апiсанне ж дзiкага палявання на аднарога знаходзiм у “Дыярыюшы” менскага пiсара Гаyрылы Асташковiча (канец ХVІ ст.). Напiсаны па-старабеларуску арыгiнал страчаны, захаваyся толькi пераклад на iдыш, якi зрабiy невядомы руплiyца з менскае сiнагогi. Апублiкаваны ён быy у паyцыркулярных “Дополнениях к еврейскому архиву” (1896, Т.24, отд. 11). Звернемся да цiкавага нам эпiзоду дыярыюша ад 4 лiстапада 1582 г.: “Мы адправiлi напярэдаднi вiжоy, якiя далажылi дакладна, у якiх гушчарах бавiцца той звер. Назаyтра мы рушылi да той мясцiны, абы yзяць аднарога y аблогу. Сяляне з траскаталкамi i бразгаталкамi iшлi. Мноства чаляднiкаy з сеткамi, а мы – бальшынёю конна – са стрэльбамi. Нiхто не хаваy жадання забiць звера дзеля яго чароyнага рога. Неyзабаве ён завiднеyся яyна зляканы i мiтуслiвы, кiдаyся прэч, але натыркаyся на чаляднiкаy з цянётамi i каламi. Хтосьцi з iх усё ж накiнуy на звера сетку. А мы, узрушаныя i захопленыя азартам, стрэлiлi супольна. Звер стаy шалёна трапятацца, чапляючы на рог усiх, хто апынаyся побач, i так уцячы iмкнуyся, чаго мы нiяк прызволiць не маглi. Для таго, паyтарыyшы стрэлы, змярцвiлi звера адчайнага. Толькi трудна сказаць, цi займелi мы з таго радасцi”.

У актавых кнiгах “замку госпадарскаго Пинскаго” ёсць дакумент, датаваны лютым 1624 г., у якiм возны пiнскага павету Павал Высоцкi скардзiyся на Крыштофа Быкоyскага, арандатара земляy князя Юр’я Чартарыйскага за сваволю: “Быковский той кгвалтомоцью на имене его наехал а узял дочку его, якая стан девичский мевала, а то для таго, жебы инорожца на землях пана Высоцкаго побити”. Дакумент быy апублiкаваны у 1899 г. з вiдавочнай памылкай: замiж “инорожца” надрукавана “инородца”.

У часе Паyночнае вайны (1700–1721 гг.) беларускiя аднарогi нападалi на расiйскiх i шведскiх жаyнераy. Сканчалася гэта для чужаземцаy летальна. Смерцi, зазвычай, тлумачылiся алкагольным атручваннем, бо смяротна параненыя трызнiлi пра “белого пронзающего коня” (расiйцы) ды пра “бога Одына на фiнскiм аленi” (шведы). Магнацкiя групоyкi ды iхныя ачольнiкi не зважалi на патрыятычныя yчынкi незвычайных жывёлаy i пасля вайны працягвалi паляваць на iх. Так, Геранiм Фларыян Радзiвiл у сваiх нататках згадаy пра адметны паляyнiчы трафей: “Аднарогавых рагоy два, колеру слановай косцi, натуральна наyскос закручаных. Твораць рэч для вока цiкавую, бо рог такой велiчынi, што ёсць адзiн 100 цаляy, а другi 103 у даyжыню, гэтулькi тая шэльма несцi магла» (гл. “Спадчына”. 2000. № 3. С.130).

Напярэдаднi падзелаy Рэчы Паспалiтай беларускiя аднарогi былi ужо практычна вынiшчаныя. Апошняга ж замардавалi царскiя жаyнеры yлетку 1863 г. Пра гэта паведамляюць “Мемуары об усмирении поляков в Западном крае” Паyла Шырвiндта ды “Жменя yспамiнаy з 1863 г.” Марыi Цымэр. Трагедыя адбылася недалёка ад Баранавiчаy у раёне вёсак Канькi i Федзюкi 25 чэрвеня (6 лiпеня).

Расiйскi афiцэр Шырвiндт прыгадваy: “Мы все имели возможность убедиться, что неподалёку действительно обитает некой дикой конь, коего местные русские селяне прозвали “аннорогом”. Описание оного животного совпадало с описанием лошади, на которой разъезжал возмутитель покоя в Западном крае Викентий Калиновский, разбрасывая подстрекательские листки на польском языке”. Расiйцы згадалi даyнейшы спосаб палявання. “Мы собрали особую группу, которая обязывалась изыскать в окрестностях невинную девицу благородных кровей лет шестнадцати-осьмнадцати от роду, что вскоре, не без трудностей, было сделано”, – паведамляе Шырвiндт.

Удзельнiца паyстання Марыя Цымэр тыя пошукi апiсала гэтак: “Маскоyскiя карнiкi шныпарылi па вёсках i вышуквалi цнатлiвае паненкi. Не знаючы iхных намераy, усе адказвалi адмоyна. Тады яны сталi папросту хапаць i пакрываць няславаю yсiх дзяyчын ад 12 да 20 гадоy. У такi шатанскi спосаб задаволiлi свой iнтарэс. Шукаючы адну, зганьбiлi колькiдзясят сумленных паненак”. Пад пагрозаю смерцi была yзятая сямнаццатка Вiялета Трэмбачэyская i заведзеная y мясцiну, дзе бачылi аднарога. “Рукi, ногi панны Вiялеты былi крэпка звязаны, – пiша Цымэр. – Яна, сплаканая, сядзела пад векавым дубам i чакала на немавед што, бо так загадалi карнiкi”. “Польчонка всё время хныкала и пыталась убежать. Однако наши благостные пожелания возымели должный эффект, и она преспокойно села под противною кривою литовскою сосной”, – адзначана у Шырвiндта. Салдаты стаiлiся y схове. Звер не змусiy сябе чакаць: “Раптоyна з лесу паказаyся аднарог. Прыгожы i зiхатлiвы белы звер крочыy цвёрда i годна, хоць адчувалася, што ён гатовы скарыцца лёсу i Вiялеце. Аднарог наблiзiyся да паненкi i стаy перад ёю на каленi. Тут яго маскоyчыкi i злавiлi”. “Признаться, нам было немного стыдно, – у сваёй манеры цвердзiць царскi афiцэр, – худая сивая кляча с рогом во лбу появилась из перелеска, еле двигая ногами, а перед самой сосной споткнулась и упала наземь, едва не покалечив своим рогом польчонку”.

У палоне аднарог пратрываy нядоyга, а памiраючы, гучна заспяваy чалавечым голасам. “Песня была на западнорусском диалекте и многие обстоятельства содержания оной оказались тяжкими к уразумению, но в общем кляча пела о двух типах музыки увеселительной и грустной, отдавая предпочтение последнему”, – пiсаy Шырвiндт. Усе выдае на тое, што тая апошняя песня аднарога нам добра вядомая як “Мая дудка” Францiшка Багушэвiча. Будучы паэт, паyстанец 1863-га, пераапрануты бязногiм старцам, сачыy за перамяшчэннем расiйскiх войскаy. Зацiкаyлены рухам у лагеры Шырвiндта, ён папоyз туды i здолеy працiснуцца да самае загарадкi, у якой канаy на гнiлой саломе апошнi беларускi аднарог. Ягоны развiтальны спеy яшчэ болей умацаваy нацыянальную свядомасць Багушэвiча. На адыход Францiшак незаyважна падпалiy лагер з чатырох канцоy. Праз усе нягоды паyстання i доyгiя гады выгнання пранёс Багушэвiч аднарогаву песню. Надрукаваyшы яе, ён выклiкаy чарговую хвалю беларускага адраджэння з Беларускай Сацыялiстычнай Грамадой, “Нашай Нiвай”, Максiмам Багдановiчам…

Сёння мы павiнны належна ацанiць значнасць апошняга беларускага аднарога i назваць у ягоны гонар адну з цэнтральных вулiцаy, а лепш плошчаy сталiцы.



    2002 г.




Усё цвiце i цвiце тая кветка


Тэма папараць-кветкi доyгi час была для даследнiкаy закрытай. Санкцыю адпаведных органаy на вывучэнне гэтага феномену мелi толькi фалькларысты. Нi гiсторыкi, нi бiёлагi не маглi даступiцца як да гiстарычна зафiксаваных выпадкаy цвiцення некаторых разнавiднасцяy папарацяy, так i да фактаy уздзеяння кветкi на чалавека (адкрыццё энергетычных каналаy i паyстанне экстрасэнсорных здольнасцяy).

У дагiстарычныя часы на нашай планеце раслi бяскрайнiя папарацевыя лясы. Толькi цягам доyгай эвалюцыi папарацi набылi сучасны выгляд – штогадовай травянiстай раслiны даyжынёю 40–120 см. Аднак у народнай свядомасцi памяць пра папараць-дрэва захавалася. Беларускае апакрыфiчнае паданне пра Адама i Еву (“Дасюк ды Еyка”) апавядае, што першая жанчына “yкусiла ягаду з дзерава папарацьняга”. Сёння папарацевыя на абшарах Беларусi рэпрэзентаваныя колькiмi дзясяткамi разнавiдаy, якiя стасуюцца да групаy папараць жаноцкая (Athyrium) i папараць мужчынская (Driopteris). Абедзве групы спараносяць у лiпенi-вераснi i, зразумела, не цвiтуць. Але цi заyсёды так было?

У новаадкрытых урыyках з пратографу “Аповесцi мiнулых гадоy” хрэстаматыйнае апiсанне “жывёльных звычаяy” радзiмiчаy, вяцiчаy, крывiчоy мае пэyныя нюансы, цiкавыя нам: “Схожахуся на игрища, на плясеньне… и ту умыкаху жены сабе… ходяху оу чащи мглисты, рваху цвет от папороти на чудесы влхвески”. Тое самае знаходзiм i y паасобных архаiчных былiнах (асаблiва Невельскага i Велiжскага цыклаy) пра Іллю Мурамца. Так, у былiне “Ілля Мурамец i крывы змей” сустракаем такое:

		Отправлялся Илья Муромец в дороженьку,
		Отправлялся богатырь святрусский в дальнюю.
		В лес кривой вдоль гроба Рогволодова.
		В лес густой, где папороть волшебная.

Тое, што гэта не стэрэатып суседзяy, а рэалiя беларускага сярэднявечча, пацвярджае прыпiска y т. зв. “Гомельскiм евангеллi” ХІІІ ст.: “Грешния вештия не бегаем, быстем бо доднесь радимици: жоны умыкаху, у лесех бываху, зелия чарадейски имать хощем и папаратцвет наигоре”.

Паводле народных паданняy, сарваyшы y купальскую ноч папараць-кветку, чалавек становiцца празорлiвым, пачынае разумець гаворку дрэваy, траваy, звяроy i птушак, яму адкрываюцца заклятыя скарбы y зямлi. Але лiчылася, што чароyны эфект быy кароткатэрмiновым. “К суетнаму липнете, ибо по цвете овым, яко навие ходите: хто малый час, а некие и суток три, гудите о грядущем и злато в земли. Но обрящете ль вы что-любь, кром греху?” – звяртаyся да “простой чади” невядомы полацкi царкоyнiк XIII ст.

Рэлiгiйныя yлады з недаверам, а часцей зусiм адмоyна ставiлiся да пошукаy папараць-кветкi. Знаны царкоyны дзеяч ВКЛ Рыгор Цамблак пiсаy: “Цвет-папорот шукати – неба не видати. Нечыстому послуга”. Гэткае стаyленне выпрацавалася y працэсе змагання з язычнiцтвам. Акурат паганскiя святары былi да пашырэння хрысцiянства карыстальнiкамi з уласцiвасцяy “чароyнае кветкi”. І толькi з занядбаннем паганства y лес рынулiся i “простыя чадзi”, i збройныя пашыральнiкi новае веры – iллi мурамцы.

Той, хто не знаходзiy кветкi, прынамсi, пераконваyся y цудоyным глiстагонным эфекце ад ужывання каранёy папарацi жаноцкай. Мiж гэткiх “эмпiрыкаy” быy i далёкi продак Гаyрылы Дрыстуна, згаданага y “Баркулабаyскай кронiцы” пад пачаткам XVI ст.

Тым не менш, да папараць-кветкi дабiралiся многiя “мужы смелыя”. Сярод такiх быy i верны слуга вялiкага князя Вiтаyта Грышко Спявач. Выяyлены y Ханты-Мансiйску фрагмент чарнавых накiдаy “Кронiкi” Яна Длугаша сведчыць, што y 1410 г. “пахолак прынцыпса Вiтальда y ноч на святога Яна рушыy у пушчу, абы здабыць лясную ружу, каторай папараць красуе. Здабыyшы, гаспадару лiтванскаму прынёс”. Здавалася, вынiк Грунвальдскае бiтвы, якая адбылася неyзабаве, мусiy быць прадвызначаным. Аднак папарацi хапiла толькi на тое, каб някепска ацанiць стратэгiю бiтвы агулам. Вiтаyт не здолеy прадбачыць гiбелi часткi войскаy ВКЛ у воyчых ямах – пастках, выкапаных немцамi. Ёсць звесткi, што вiдзежу Вiтаyта карэктавалi энергетычным полем дарадцы магiстра Ульрыха фон Юнгiнгена з лiку сукрытых тамплiераy.

Купальскiя выправы былi не вельмi бяспечнымi. Народная фантазiя малявала розных пачвараy i страшыдлаy, што нiбыта ахоyваюць папараць-кветку. Насамрэч справа была больш празаiчнай. Так, у “Супрасльскiм паменнiку” (XVI ст.) успамiнаецца нехта Сава Здрок, якi загiнуy улетку 1507 г., бо “поишол до леса, легкости а чуда меж папаратников знайдовати хотя, але в болото глыбокае трафил”.

13 лiпеня 1519 г. у Слонiмскiм судзе разглядалася скарга “поплавничего слонимского Севрука” да “паны Микель Фалковский и Богдан Костевич, дей тыя делом шкодным одебрали” у яго “папартквет, каторый ото сам у гаю на Ивана сорвал”. Нападнiкi-экспрапрыятары “без кождаго права збили а злаяли аж до матки” няшчаснага Сеyрука. Калi суддзя папытаyся y паплаyнiчага, “нашто папорт дер”, той пачаy хiтраваць, сказаyшы: “Дей был у тот час на робоки хвор и брал папорт на лек”. Паны ж Мiкель i Багдан увогуле нiчога патлумачыць не схацелi. А як што кветку тую “повтратили гдесь”, суддзя пастанавiy улагодзiць пацярпелага “дванадцатми золотыми черлеными а зэкгарам вельким, як репа”.

Аднак гэтак шчасна сканчаyся не кожны падобны iнцыдэнт. “Рамдрак Дзямфiровiч, каторы займеy папараць-цвяток i мог глядацi y зямлю, вiдзячы злота i срэбра, так жадаy яго паняць, жэ не мыслiy нават абычаем празерлiyскiм пабачыцi y прэйшласьць, жэбы не загiнуць намарне. І от быy он у лесе, мысьлячы, жэ вiдзiць упрэймы скарбы падземныя, леч то былi джыны лукавыя, анi жэ удушылi яго”, – цвердзiць прыпiска 1565 г. на палёх аднаго з “Аль-Кiтабаy”. Вiдаць, небарака, шукаючы скарбаy, трапiy у падземны ход з высокай канцэнтрацыяй вуглякiслага газу i задыхнуyся.

У часе войнаy, што пракацiлiся па Беларусi y ХVII ст. папараць-кветка адыгрывала немалую ролю y баявых дзеяннях атрадаy “шышоy” – старабеларускiх партызанаy. Адзiн з царскiх служэбнiкаy Іван Лабанаy-Растоцкi паведамляy у Маскву пра стан рэчаy на Мазыршчыне y 1660 г.: “Каждый день растет недовольство средь братьев наших меньших белорусцев, коих некто по-иезуитски наущает отказывать нам во вспомоществовании. Споспешествуют сему возникшие внезапно воровские отряды белорусских чаровников, пользующих бесовскую силу волшебного зелья, рекомого папоротник-цветочек. Потери наши малы, однако ж ощутимы”.

Кажучы аб папараць-кветцы y беларускай гiсторыi, асобна трэба спынiцца на персоне Мiхала Вастрабрамскага. Уздзеянне напою з пялёсткаy папараць-кветкi было непрацяглым. Але ж здаралiся i выняткi, калi чалавек рабiyся празарлiвым на yсё жыццё. У раннiм дзяцiнстве Мiхал трапiy у купальскi лес i заблукаy. Некалькi дзён ён сiлкаваyся ягадамi i пiy расу з нязнаных яму кветак (ведама ж – папарацевых). Ужо на трэцюю ноч малец уцямiy, што бачыць будучыню. Згледзеy ён, мiж iншага, што смерць ягоная будзе звязаная са Статутам. Урэшце Мiхалку знайшоy i адвёз у Вiльню саноyнiк з велiкакняжацкага двара, якi i даy малому прозвiшча Вастрабрамскi. Мiхал служыy пажам пры Жыгiмонту Казiмiравiчу, старанна хаваючы свае дзiyныя здольнасцi. Калi пры двары шторазу часцей пачалi згадваць пра Статут, паж вырашыy уцякаць з краiны. Акурат выпраyлялiся паслы y далёкую Італiю – сватаць для Жыгiмонта Бону Сфорцу. Разам з пасольствам малады правiдца рушыy у дарогу.

Ля гораду Бэргаму на пасольскi абоз напалi разбойнiкi, i хлопец, карыстаючыся з замятнi, уцёк. За нейкi час ён пешкi дайшоy да мястэчка Сэн-Рэмi на поyднi Францыi. Нейкая кабета, згледзеyшы дзецюка, спытала, хто ён такi. Мiхал адказаy па-старафранцуску: “Мiшэль дэ Вастрабрам”. Кабецiна, не дачуyшы, зразумела прамоyленае як “Мiшэль дэ Настрадам”. Яна ведала, што yжо колькi месяцаy, як прапаy сын нядбалых бацькоy Настрадамаy. Мiхал ясна бачыy, што бедака таго прадалi y Стамбуле на рынку рабоy. Здольнасць маладога лiтвiна i пэyнае падабенства з Мiшэлем Настрадамам – нi бацька, нi мацi пра яго не клапацiлiся, спiхнуyшы выхаванне на сляпога дзеда – дазволiлi паспяхова папнуцца y французы. Мiхал знемагаy ад любовi да Вялiкага Княства, куды не мог вярнуцца, баючыся таямнiчага Статуту. Так i памёр Мiхал Настрадамусам у 1566 г. – годзе выдання другога Статуту ВКЛ. Звесткi пра сваё жыццё ён зашыфраваy у т. зв. “Пасланнях да Генрыха Другога/Іншага” (1557–1558), ключ для прачытання якiх адшукаy жлобiнскi руплiвец Андрэй Гмыза (Гмыза А. Был ли Ноcтрадамус белорусам? // Жлобiнская праyда. 2001. 29 лiстапада).

Злоyжыванне пошукамi папараць-кветкi, асаблiва y часы шляхецкае анархii, прывяло да згубных наступстваy: папараць перастала цвiсцi. Да катастрофы спрычынiлася i пашырэнне y Беларусi бульбы. Пылок бульбяных кветак цi то з ветрам, цi то з жамярой трапляy на папараць, змяняючы яе бiягенетычную структуру. Калi верыць Генрыку Ходзьку, апошнi раз беларуская папараць цвiла y 1794 г. Праз якiя чатыры месяцы пасля гэтага адбыyся трэцi падзел Рэчы Паспалiтай, а кветка засталася толькi y легендах i казках народу, натхняючы прадстаyнiкоy новай беларускай лiтаратуры. Для XIX–XX ст. вобраз папараць-кветкi y беларускай лiтаратуры супастаyны па колькасцi прыгадак хiба толькi з гiстарычным сiмвалам нашага краю – “рыцарам збройным на коне з мечем”.



    2002 г.




Мой родны кiт


Многiм з нас даводзiлася чуць у маленстве чарадзейныя казкi, дзе мiж iншых сюжэтных хадоy выплывала “чудо-юдо рыба-кит” i паглынала якога-кольвек “святорусского богатыря” – зазвычай галоyнага героя yсяго апавядання. На першых часах апошняга мы вельмi а вельмi шкадавалi. Але разам са сталеннем i навяртаннем у беларушчыну кожны з нас адзначыy нечаканы парадокс: лiтасцi i шкадавання да “богатыря” станавiлася вобмаль, а вось чуласцi i прыязнасцi да таямнiчай iстоты “рыбы-кит” станавiлася шторазу болей. Прычыну гэтага можна растлумачыць адно звярнуyшыся да феномену рыбы-кiт у беларускiм гiстарычным кантэксце.

Наяyныя гiстарычныя матэрыялы, на жаль, не даюць магчымасцi сцвердзiць пэyна, якi ж разнавiд iхтыяфаyны хаваецца пад эпiчным “псеyданiмам” рыба-кiт. Рэшткаy гэтай рыбы археолагi нiяк не могуць выявiць, што i не дзiyна, калi зiрнуць на народную традыцыю: беларускi народ цягам доyгiх вякоy шанаваy рыбу-кiт, а ловы яе былi стродка забароненыя. Таму кiт-рыбы жылi i памiралi y сваiх вiрах па рэках i азёрах зямлi беларускай, дзе i спачываюць iх практычна няyлоyныя для пераважна сухапутных даследнiкаy парэшткi.

Пры канцы 1980-х гг. у рэчышчы Сажа ля вусця ярыны Кiеyскi спуск, што падзяляе розныя часткi даyняга Гомiя (ХІІ-ХІІІ стст.), вялiся работы па паглыбленнi дна ракi. Поруч з тэхнiчным грунтам на паверхню былi yзнятыя шматлiкiя рэчы часоy Сярэднявечча. Пясок вывозiyся y зону будоyлi ва yрочышча Мельнiкаy Луг, скуль паспалiтыя, незаангажаваныя y археалагiчную навуку, месцiчы расцёглi па хатах на сувенiры найцiкавейшыя прадметы. З апiсанняy тых знаходак вядомыя i тоyстыя рыбiны косткi да 2–3 метраy у даyжыню. Вiдавочна, што iдзецца тутака пра парэшткi “кит-рыбы грозной”, якая колькi стагоддзяy запар баранiла ад вайсковых экспедыцыяy рачны шлях да Гомiя. Як сведчыць пратограф “Повести временных лет”, кiеyскi князь Алег у сярэдзiне 80-х гг. ІХ ст. адправiy водным шляхам у зямлю радзiмiчаy войска на чале з ваяводам Свенельдам Рыбiным Пузыром.

На баявых ладдзях воi паплылi yверх па Дняпры, а потым завярнулi y Сож. Блiзу таго месца, дзе y Сож улiваецца рачулка Церуха кiеyскiх ваякаy прыпаткала неспадзеyка. “Но внезапу с реки Турухань выпливше кит-рыба грозна и поглатише сейчас же всю рать, не оставише ни весла, ни чресла”, – халаднакроyна паведамiy летапiсец. Гэты выпадак надоyга адпудзiy кiеyскiх агрэсараy ад спробаy заваяваць радзiмiчаy. Таму нават праз стагоддзе пасля гэтага iнцыдэнту новая вайсковая выправа была зладжаная сухапутна. У паyзабытай сёння рытарычнай паэме “Слово о плъку Хвоста Влъчего” (ХІ ст.) падкрэслiваецца зматываванасць менавiта пешага паходу, “убо у радимецей на реце Серюкан кит-рыба злом булькает”.

Рыба-кiт вялася y водах па yсёй Беларусi, i часцяком уяyлялася iншаземцамi за лiха. Нездарма ладны адцiнак часу кiеyскiм i наyгародскiм хрысцiянскiм прапаведнiкам мiсiя y беларускiя землi yяyлялася немагчымай, цi прынамсi занадта небяспечнай для здароyя. У адным з кiеyскiх “Изборников” (ХІІ ст.) захавалася наступная даволi злосная рэмарка нейкага Лявона Келара з гэтай нагоды: “Народ их хотя крещен бысть, но опять, аки псы живяху. Кромь же обиташе в водех их пакость непреходящя, а кит-рыба наипаче в сим, ибо благостников приходящих емлет зело”. Страх той быy зусiм небеспадстаyным.

На пачатку ХІХ ст. у глухой безназоyнай палескай вёсачцы, жыхары якой палiчылi збiральнiка фальклору Антона Надзеждзiна за “лазутчика князей киевских”, быy занатаваны дужа архаiчны верш (песня), што iмаверна сягае яшчэ ятвяжскiх часоy. У вершы апавядаецца пра “бэсстужу дэтыну Мiну”, якi пагарджаy паганскiмi звычаямi, асаблiва не шанаваyшы вадаёмы. Унiверсальны для еyрапейскiх народаy кастрацыйны сюжэт набыy тут нечаканае зместавае yвасабленне:

		Мiна в езеро сюсяты взявся,
		Враз в водэ колэмут начався —
		Княжэ Кiт-рыба рaка послав,
		Кеб ен в того Мiны сюсель отняв…

Магчыма, што гэткiя выпадкi не былi адзiнкавымi, i прыхаднi (а напару i тутэйшыя здраднiкi), ахопленыя гарачкай кастрацыйнага комплексу, набылi сталую фобiю да беларускае кiт-рыбы.

Рыба-кiт пастаянна супрацьстаяла агрэсiyным праявам. Царкоyны дзеяч ВКЛ Рыгор Цамблак (ХІV ст.) падкрэслiваy гэтую асаблiвасць: “Кит-рыбе не токма Землю тримати, а и зломыслячих всих велми вряжати”. На жаль гiстарычныя крынiцы данеслi да нас толькi невялiчкую частку звестак пра гэткiя “вразы” зламыснiкам з боку валадара беларускiх вод.

У 1433 г. канкурэнты князя Свiдрыгайлы y чародны раз паспрабавалi прыбраць яго з палiтычнае арэны. Найманыя забойцы рушылi y лагер няyгоднага палiтыка, якi месцiyся блiзу сутокаy Бярэзiны i Ольсы. Свiдрыгайла па сваёй даyняй завядзёнцы начаваy у намёце, каторы ладзiyся пасярод ракi на адмысловым плыце з прыспушчаным у ваду цяжарам (каб не сплысцi!). Наймiты чорнымi ценямi неyпрыкмет абмiнулi ахову на беразе i плыyмака рушылi да княскага намёта. “A byla u kniazia Szwitrygajly kit-ryba, w kotoroj welmi sia kochal, – гаворыцца y т. зв. “Кронiцы Бышыка”, – a onaja barzo pilnowala bezpeczenstwo jeho, i hetych zbrodnew dwoch prokoltnula w czrewo swoje, aby za kawednosc skarac strogo”.

Значную ролю рыба-кiт адыграла i y знакамiтай бiтве на рацэ Крапiyне 1514 г. мiж войскамi ВКЛ i Масковii. У летапiснай “Аповесцi пра Канстанцiна Астрожскага”, не прымяншаючы вайсковага генiя гетмана Вялiкай Лiтвы, аддаецца належнае i кiт-рыбе. “И як пришел славный а великий гетман… к реке Днепр, под Оршу – город каменный, и обачил, иж нелегко будеть переити путь водный – Крапивну-речку, – паведамляе летапiсец, – то як муж богобоязный…ся примчал до церкви и, опавши на колени, молитву Богу вчинил. А прислал Бог на знак зычливости ку Ойчине нашей рыбу-кит великую (была бо симболем Христа), и загатила она речулку тую телом своим, по нему вои юж яко по броде переишли. И так спешливо на поли великим оршанским противко московитов сшиковалися”.

Варыянт знанай народнай песнi пацвярджае звесткi летапiсца: масква, уцякаючы, праклiнае Крапiyну:

		Бадай ты рэчка сто лет высыхала,
		Як нашу славу кiт-рыба скусала…

Маскавiтам неаднакроць даводзiлася трываць падобныя напады падчас чарговых войнаy з ВКЛ.

У вусны мужнай беларускай жанчыны з т. зв. “Размовы лiтвiнкi а маскаля” (1589 г.) невядомы аyтар уклаy катэгарычныя словы: “Не при, москале, яко жаба на корч, до нас, а погатовю до вод наших, бо вынерне кит, то ест велерыб великий а страшный, на згубу твою, губою шевелячы”. Мiж тым з маскоyскiмi “гасцямi” здаралiся i троху неардынарныя выпадкi, як прыкладам 11 верасня 1655 г. пад Слуцкам. Як паведамляе расiйскi ваявода Аляксей Трубяцкой, адзiн з маскоyскiх воiнаy “поглощен был неведомой рыбищей литовской, коя исчезла неизловимо в водах премутных, а чрез осьм годин виленских (!? – С.Б.) возвернулась на гладь водную и мерзопакастно изрыгнула оного Ивашку на твердь брежную. И преобразился сей весьма нежданно, ибо, сабель бросил оземь да принял, не мешкая, предательскую веру унитскую, облачился в литовский жупан бесовский да стал белорусския похабныя словесы глаголить: «Я нарядился тут, чтоб вас москалей руками голыми душити»”.

Не yсе, аднак, iншаземцы наракалi на рыбу-кiт. Прыкладам, немец Эрнст Вiльгельм Тэадор фон Катцэнямэр, якi вандраваy па Беларусi y 1596 г. апiсаy наступны казус: “28-га лiпеня выехалi з Мастоy; паyз Нёман рушылi; ад спёкi y вадзе ратаваyся, не здымаючы вопраткi; талер цэлы згубiy, дык мусiy потым галяком ныраць пад смех, што дзеyкi y полi пачалi. Праважатыя лiтвiны моyчкi сядзелi на конях нерухома y сваiх гэтых жупанах i футравых шапках, якiя носяць ад свiтання да змяркання круглы год. Я нырцаваy аж покуль ня згледзiлася мне y вадзе морда вялiкая лыпатая. Ледзьве не захлынуyся. На бераг уцёк. А была то кiт-рыба, якая вярнула мне талер мой у пенязi лiтоyскiя разменены”.

Як ужо згадвалася вышэй, паспалiты люд забараняy сабе лавецтва кiт-рыбы. Шляхта ж, а асаблiва магнаты, наагул пагардлiва ставiлiся да рыбалкi як да “нiзкага занятку” i аддавалi перавагу паляванню. У часы ж позняга барока, калi магнатэрыя стала навыперадкi мiжсобку пахваляцца цiкавосткамi сваiх палацаy, рыба-кiт сталася аб’ектам iхных хцiвых iнтарэсаy.

Князь Мiхал Мацкевiч, пераймаючы Караля Радзiвiла yсталяваy у адной з залаy свайго палаца (на Полаччыне) замест звыклай усiм столi акварыумы, куды мiж iншым памясцiy i паланёную рыбу-кiт. Як апавядае y сваiм “Аксамiтным дыярыюшы” нехта Стэфан Спелаборак, 22 чэрвеня 1771 г. падчас “рэдуты” (баль-маскарад) выдарылася трагедыя: “Маючы кансаляцыю y танцах i гульнях, нiхто не меy прэтэкстаy да апрахензii. Таму жадны чалавек не звiзыяваy, што столя дэтэрмiнаваныя трэшчыны трыбутавала, а после саyсiм дэструктуравалася. Аскалепкi i рыбная жыyнасць з magna aqua хлынулi на галовы yсяе рэдуты. Мо’ абышлося б малым неyкантэнтаваннем, каб не велярыб, якi многiх вагою цела спрэсаваy, а шчэ слiзгацеy у агульным тумульце ды хапаy зяпай кажнага, не знаючы дыфэрэнцыi. Спэктаваць гэтую карцiну дызграцыi i крывавага рэсантымэнту не можна было без авэрсii i yвадначас кумпасii да бедных афяраy”.

Васямнаццатае стагоддзе для Беларусi сканчалася драматычна – даyнiя супастаты па кавалачку далучалi беларускiя землi да сваёй iмперыi. Ішло паyстанне пад зверхнасцю Тадэя Касцюшкi. Расiйскiя войскi, наступаючы паyстанцам на пяты, элементарна помсцiлi за yсе свае старыя крыyды, атрыманыя y нашай краiне. Французская газета “Le Grande Bleu” ад 25 жнiyня 1794 г. распавядала сваiм чытачом пра падзеi лета таго ж года на Беларусi: “Расiйскiя барбары працягваюць уцiхамiрваць прасветленых лiтоyскiх дзiкуноy. Ля мястэчка Смаргонi адбыyся жахлiвы, як для здаровага еyрапейскага глузду, iнцыдэнт. Расiйскiя жаyнеры перакрылi рэчку Вiлiя грубымi сеткамi, каб вылавiць у такi спосаб нейкую тутэйшую агромнiстую рыбу, якой яшчэ даyнейшыя лiтоyскiя паганцы пакланялiся i за святарную шанавалi. Рыба была жорстка сеткаю спутаная. Цэлы гарнiзон вывалак яе на yзбярэжжа, дзе без прамаруды быy зачытаны смяротны прысуд, i рыбу расстралялi за пасабленне мяцежнiкам”.

Імаверна, што падобныя дзеi адбывалiся па yсёй Беларусi, бо згадак пра рыбу-кiт у ХІХ ст. мы спатыкаем усяго з жабiны прыгаршчы. Як i раней кiт-рыбы дапамагалi свайму народу. У чэраве кiт-рыбы на Беларусь дастаyлялiся забароненыя yрадам Расiйскай iмперыi выданнi твораy нашага слыннага земляка Адама Мiцкевiча. У чарнавых накiдах паэта да верша “Exegi munimentum” пра гэта ёсць непасрэдная згадка:

		…mimo carskich grоzb, na zlosc straznikom cel,
		Przemyca w Litwe kit tomiki moich dziel.

Цiкава, што замест польскага “wieloryb” Мiцкевiч свядома yжыy беларускае слова “kit”.

Паводле досыць няпэyных звестак (згадка у паперах Вацлава Ластоyскага успамiнаy паyстанца Якуба Мiкалаёнка) у чэраве нёманскай кiт-рыбы беларускiя рэвалюцыйныя дэмакраты на чале з Канстанцiнам Калiноyскiм таiлi нелегальную друкарню, сiламi каторай выдавалася “Muzyckaja Prauda” (1862–1863 гг.). Гэтыя факты не маглi застацца нязнанымi для расiйскiх уладаy. Пасля задушэння паyстання 1863–1864 гг. было вырашана дашчэнту знiштожыць валадара беларускiх рэк i азёр, карыстаючы з варункаy ваеннага становiшча. Усе тутэйшыя губернатары атрымалi адпаведнага кшталту цыркулярныя рэскрыпты. Аднак, баючыся народных хваляванняy з тае нагоды, расiйскiя yлады маскiравалi акцыi знiшчэння пад дрэнажныя работы, выдаленне каменных парогаy i г.д. i да т. п.

Вiдавочна, што на пачатак ХХ ст. усе кiт-рыбы Беларусi былi знiштожаныя. Прынамсi пэyных звестак пра тое мы сёння не маем. У рукапiсе альбомнага верша з аyтабiяграфiчнымi элементамi, якi належыць аyтарству Францiшка Багушэвiча, расказваецца пра рачную прагулку 20 лiпеня 1897 г. з Вiльнi y Коyню i мiж iншага адзначаецца:

		Сабраyшыся на тры чоyна,
		Веславалi мы да Коyна,
		Праз тры днi i праз тры ночы
		Дождж мачыy, а вецер y вочы!
		Кiта-рыбу не чапалi —
		Звычай даyнi паважалi…

Гэта цi не апошняя пiсьмовая прыгадка пра валадара беларускiх водаy. Вiдавочна, мы не маем тут справу адно з паэтычным прыёмам. Хутчэй за yсё Ф. Багушэвiч традыцыйным для сваёй творчасцi спосабам, намякаючы, прыбiвае iржавымi цвiкамi да ганебнае дошкi праваднiкоy iмперскае палiтыкi y Беларусi.



    2003 г.




Язык да кiвi дапытае


У часе братавага вяселля мне адкрылася вялiкая таямнiца. На кухнi бацькоy толькi-толькi выкупленай нявесты за пару хвiлiн да ад’езду y ЗАГС давялося прапусцiць па чароднай (цi не пятай ад рання) “маленечкай” ды yлупiць пару лусцiкаy. Сярод апошнiх прыкметным быy i гастранамiчны шык кулiнарнае моды апошнiх гадоy: батон з маслам i скрылёчкамi кiвi. Дружка маладога зацемiy: “Старажытная беларуская страва”. Усе толькi пасмяялiся i шчаслiва забылiся на гэты, нiбыта, жарт. Я ж дастаy сабе з таго новы “адлом мазгоy”, як на тутэйшым слэнгу называюць стан блiзкi да кагнiтыyнага дысанансу, i пастанавiy yсур’ёз заняцца высвятленнем старажытнасцi традыцыi кiвi y гiсторыi нашай Бацькаyшчыны.

Ужо y рэштках зарубiнецкай керамiкi IV–V стст. сярод засохлых зернейкаy злакавых выяyлялiся i драбнюткiя бубкi прадстаyнiка роду актынiдыя – кiвi. У пластах банцараyскай археалагiчнай культуры гэтыя знаходкi яшчэ больш частыя. Падобныя факты нiколi не афiшавалiся, бо падрывалi мiфы бальшавiцкiх iдэолагаy пра спрадвечную беднасць беларускага краю. Чыста палiтычнаю крамолаю магло стаць прызнанне таго, што y дафеадальным 7 ст. жыхары Беларусi yжывалi кiвi, тады, як грамадзяне слаyнай БССР не маглi пабачыць у свабодным продажы хаця б апельсiнаy цi бананаy. Нават класавы падыход не даваy камунiстам помачы. Нельга было прыпiсаць ужыванне кiвi адно вышэйшым пластам зарубiнецка-банцараyскага грамадства, бо давялося б карэктаваць усю савецкую гiстарычную навуку аб тых часах.

Галоyным апiрышчам гiстпартаyскiх поглядаy пра той перыяд было паведамленне Пракопа Кесарыйскага (IV ст.), з якога вынiкала, што тагачасныя славяне (балта-славяне?) не кiравалiся адным чалавекам, але спакон вякоy трывалi y народапраyстве. Гэта, аднак, не перашкодзiла “кампетэнтным органам” адчыкрыжыць у таго ж Пракопа надта важкi момант (аднаyляем у квадратных дужках): “Яны (нашы прашчуры – С.Б.) ушаноyваюць i рэкi, i нiмфаy, i yсялякiх дэманаy, прыносяць iм усiм ахвяры i з дапамогаю гэных ахвяраy варожаць, [а самi ж вараць сабе сочыва з кiвi i ядуць проста з гаршчкоy]”. У поyным “Стратэгiконе” Псэyдамаyрыкiя (VІ ст.) чытаем пра славян “верхняга Барысфена”, то бок Дняпра: “У iх мноства размаiтай жывёлы i зерня, якое складаецца y скiрды, а злашча проса i полба. Ядуць, бывае, i кiвi. Адкуль бяруць – розуму не дабяру”.

Магчыма, кiвi было складнiкам нейкай язычнiцкай стравы, а назва самае ягады табуявалася, назапашвала розныя псеyданiмы, як гэта было з паганскiмi багамi. Ёсць падставы меркаваць, што памянёнае сочыва з кiвi не было простым джэмам цi канфiцюрам, а своеасаблiва згатаванай п’янкой масай, на аснове якой гатавалiся рознага кшталту напоi. Якраз адсюль паходзiць троху састарэлае, прынамсi y лiтаратурнай беларускай мове, слова “кiвацца”, то бок хiстацца, сёрбнуyшы лiшку незвычайнага морсу. Пацверджанне таму знаходзiм у архаiчным беларускiм фальклоры. Так у часе эратычнай зiмовай гульнi “Жанiцьба Цярэшкi” спявалася такая “наруглiвая” прыпеyка:

		Ай, бяда, мая бяда,
		Далi мне п’янога дзяда.
		Ідзець, дак кiваецца,
		Мо’а y кiвi знаецца.

Цяжкасцi з выясненнем краiны-экспарцёра кiвi y Беларусь тлумачацца тым, што нiякага экспарту не было. Кiвi вырошчвалiся тут, напрыклад, у полацкiх падзямеллях. Самыя нетры зямлi крыyскай давалi той неацэнны скарб. Нельга скiдваць з рахункаy iмавернасць таго, што крывiчы са сваiмi супольнiкамi заснавалi горад Кiеy, як эксперыментальную базу па вырошчванню кiвi. І толькi y пазнейшыя часы гэтай базаю авалодалi паляне, а за iмi i варагi, якiя слаба зналiся y кiвiводстве i амаль дашчэнту занядбалi гэтую галiну сельскай гаспадаркi. Але яшчэ доyга памяць пра даyнейшыя кiеyскiя часы жыла y народзе, бо i сёння на yсходзе Беларусi можна пачуць прымаyку: “Язык да кiвi дапытае”.

Палачане, памятаючы пра свае колiшнiя садочкi y Кiеве, вялi з “маткай гарадоy рускiх” зацятае змаганне. Варажскай дынастыi, якая y “стольном градзе” атайбавалася, надта ж карцела паспытаць небывалай у Скандынавii ягады. “На седьмом веце Трояни връже Всеслав жребий о девицю себе любу… и скочи к грядам киви и дотчеся стружием злата стола киевскаго”, – чытаем у Шырынкоyскiм спiсе “Слова пра паход Ігараy”. Гэта дае падставы цвердзiць, летапiсны “поруб”, дзе нiбыта цягам колькiх месяцаy 1068–1069 гг. быy зняволены Ўсяслаy Чарадзей, быy насамрэч не турмою, а падземнай дзялянкай кiвi. Няyмекi “руськия” князi прымушалi слыннага палачанiна аднавiць сад, якi апошнi раз даваy ураджай, вiдаць, яшчэ за часы Рагнеды Рагвалодаyны. Яна y Кiеве апынулася з ведамай, але няслушна iнтэрпрэтаванай гiсторыкамi прычыне. Усяслаy жа, як вядома, пры першай-лепшай магчымасцi даy з Кiева драпака (дарэчы на аднарогу), пакiнуyшы yраджай несабраным.

Мiж тым рознага памеру дзяляначкi кiвi размяшчалiся yва многiх куткох Беларусi. На выяyленых нядаyна y Гомелi рэштках кляновай граматы (з кары клёна) ясна чытаецца: “Оже еси продал черепье, а купи ми, добро творя, киви на шест гривен”. Дакумент датуецца ХІІ ст. З таго ж часу паходзiць касцяны абразок з Магiлёва, дзе адлюстраваныя святыя Барыс i Глеб у вобразе вершнiкаy. І той i другi на правай руцэ трымаюць нешта элiпсоiднае, пакрытае поyсцю. Суправодны цяжкачытэльны надпiс тлумачыць: “Св[ят]ыя Б[о]р[и]с [и] Гл[е]б. Киви для П[е]р[у]на”. Лiшнi раз бачым мы добрае сведчанне заблытанасцi рэлiгiйнае свядомасцi жыхароy тагачаснае Беларусi: хрысцiянскiя святыя yручаюць ягады паганскаму боству.

У Заслаyi y культурным пласце ХІІІ ст. была знойдзена шахматная фiгурка y выглядзе кiвi. Знаходка нiдзе не экспануецца, бо першаадкрывальнiкi лiчаць яе часткай набору жорсткаэратычных шахмат ананiмнага заслаyскага вычварэнца. “Мнозии ищуть да не обращуть. Инии жь и искати не пробують”, – можна прывесцi з гэтай нагоды словы невядомага полацкага кнiжнiка таго часу.

Пад Мазыром яшчэ перад апошняй нямецкай вайною ляжаy вялiкi камень-камлыга, якую тутэйшы люд называy не iнакш як кiy-камень. З адзiнага вядомага апiсання (насценгазета Бабчынскага педтэхнiкума “Чырвоны ахеолёг i краявед” ад 5 кастрычнiка 1928 г.) вынiкае, што кiy-камень (d=5 м) быy укрыты без парадку размешчанымi барозначкамi (даyжынёю y 6–8 см) рукачыннага паходжання. Паспрабуйце yявiць падобных памераy кiвi, i уцямiце, што мазырскi камень быy прысвечаны менавiта гэтаму плоду.

Сакрэты кiвiводства не дасталiся забыццю i y эпоху Вялiкага княства Лiтоyскага. Ягада па-ранейшаму значным чынам уплывала на грамадскую свядомасць. Нездарма сярод зафiксаваных у пiсьмовых крынiцах ХIII – пачатку XVI ст. iмёнаy старадаyнiх лiтвiнаy з зайздроснай рэгулярнасцю сустракаюцца i вельмi выразныя: Кiвiмонт, Кiвiгайла, Кiвейка. “Тайны летапiсец вялiкiх князёy лiтоyскiх”, паведамляе, што князь Мiндоyг “завсюды по лазни не толко медок до споживы брал”, але яшчэ захапляyся i “варивцем з киви и зиолак, бо то велми ку силе мужеской надобне было”. Чаму ж тады мы дзiвiмся з таго, што сямiдзесяцiгадоваму вялiкаму князю спатрэбiлася “умыкати” чужую жонку?!

Згодна з тым жа гiстарычным дакументам вялiкi князь Альгерд у адказ на маскавiцкую дыпламатычную правакацыю (праз пасла перадалi агонь ды шаблю, грозячыся такiм чынам вайною) прыбыy разам з войскам на Вялiкдзень пад Маскву. Прыбыццё гэтае зрынула Дзмiтрыя Іванавiча y жахоты. Калi iншыя кронiкi цвердзяць, што гаспадар лiтвiнаy i русiнаy падараваy свайму калегу i апаненту велiкоднае яйка, то “Тайны летапiсец” адзначае iнакшае: “И уручил Олкгирд Деметрию не яйце пасхальное, але киви литовское, чим оного князя злякал, бо николи того яблока не бачил а мнемал, иже речь с чаровництвом вязаная”. Ясна, што нiякага чараyнiцтва там не было.

Прысутнiчала кiвi i на стале вялiкага князя Вiтаyта, што надта yражвала iншаземных гасцей. Адзiн з такiх, “влох” (iталiец) Джакама Абламiнi, згадваy у сваiх мемуарах (1450 г.): “У рутэнскага князя Вiторыё, што тады валадарыy Лiтванiяй, на сталах емiны было покатам, асаблiва мяснога. Адылi подзiy усiхны спаклiкалi вялiзманыя пасудзiны з кiвi – той ягады, каторую нават папеж гады y рады смакуе. Вiдовiшча усiх узрушыла i падкрэслiла годнасць Вiторыё як валадара вартага быць каралём”.

Што да спамянутых на пачатку гэтага артыкула бутэрбродаy, дык кволая намiнка на iх адносiцца да мяжы ХV—ХVІ ст. Гетман Канстанцiн Астрожскi, характарызуючы тагачасную палiтыку Масковii y дачыненнi да ВКЛ, трапна адцемiy: “Хочуть киви а булку изъести, масла не улизнувши”. Беспасярэднi ж рэцэпт гэтае закускi прысутнiчае y рукапiсным зборнiку “Потравы вшеляки ку беседам панским” (1596 г.): “Бери ломоть хлеба бялэго, умасти оный маслом коровим, а по версе кронжки от киви положь. Будешь ядати, нихто за ушшу не отволочит, а звлаще после горилки”.

Нельга, аднак, думаць, што кiвi yжывалiся толькi асобнымi сацыяльнымi групамi. У той цi iншай ступенi гэта ягада была даступная yсiм. У старабеларускай студэнцкай песнi (не пазней канца ХVІІ ст.) ёсць такiя характэрныя радкi:

		Вусы y пiве,
		Вусны y кiвi.
		Каб шчэ й дзеyку
		На пасцельку.

У гарадскiм рамансе сярэдзiны ХVІІІ ст. з т. зв. “Курнiцкага сшытку” лiрычная гераiня yздыхае аб страчанай прыхiльнасцi да яе з боку былога каханка:

		Мiлы быy iгрывы
		І дарыy мне кiвi.
		А прайшло каханне —
		Не дае й бульбянiк.

У iнвентары вёскi Шарсцiн (сучасны Веткаyскi раён) 1609 г. адзначаецца, што сяляне выконвалi для пана Ленскага не толькi традыцыйныя павiннасцi, але яшчэ i “кивийное”. Паводле дакумента прыгонныя мусiлi “з дыму кождого в осень по 25 киви побритых сплатити”. Пан Ленскi або быy задужа далiкатным i грэбаваy першасным выглядам спелае ягады, або yяyляy з сябе зацятага прыгоннiка, якому – хлебам не кармi! – дай толькi памучаць сацыяльныя нiзы.

У попiсах маёмасцi астравецкага кляштара дамiнiканаy (1639 г.) сярод iншага наяyнага на той час за ягонымi мурамi правiянту згадваюцца “дзесят фасок – з бочку виленскую кожная – з варивом киви”. Праваслаyны святар Нiкадзiм, звяртаючыся з казанню да магiлёyцаy (блiзу 1683 г.), выславiyся: “Аще горелицы крякнеш, буде безплоден ден. Аще же киви снедеш – получный, лепый и много для здравия приятный”. Пра карыснасць ягады для здароyя айцец не падманваy, хоць пэyна i ведаy пра якое здароyе вядзецца.

І y “Лякарствах дамовых” (1619), i y “Доме лячэння” (1625), якiя амаль цалкам парывалi з сярэднявечнымi псеyдамедычнымi прыдумкамi, фiгуруе рэцэптура шматлiкiх узвараy з кiвi y спалучэннi з iншымi iнгрэдыентамi (арэхамi, смятанай, яечным бялком). Рэкамендавалася таксама простае yжыванне ягады, бо “дапамагае барза канец дзяржаць на пагатове”. Лексiка сведчыць, што аyтар “Дома лячэння” быy знаёмы з паyлегальнымi “Арыстотелевыми вратами”. Сiмяон Полацкi досыць стрымана азываyся аб ахвотнiках спажываць кiвi, папераджаючы такiх:

		Похоть киви – не грех есть, но в ней ся сладити
		И слабосилье воли – грех есть приложити.

Але не царква i яе паасобныя дзеячы прычынiлiся да поyнага занядбання y нас кiвiводства. Так ужо сталася y гiсторыi беларускай, што многае добрае i пазiтыyнае скончылася пры канцы ХVІІІ ст. пасля “воссоединения” з Расiяй. Падобна адбылося i з кiвi. Яшчэ за доyга да падзелаy Рэчы Паспалiтай лёс кiвi быy вырашаны y Полацку. Лiпеньскiм вечарам 1705 г. пасля вядомага iнцыдэнту y Сафiйскiм Саборы расiйскi манарх Пётр І ласаваyся тутэйшымi прысмакамi. З’еy i пару бутэрбродаy з кiвi, а маленькае зернейка ад ягады прылiпла дзесьцi y царскiм горле. “Зачали его императорское величество кашлять зело, – распавядае y сваiм дзённiку адзiн з тагачасных целаахоyнiкаy цара Мiкiта Павелiн, – вплоть до того страшен был кашель оный, иже пришлося Петра Алексеича скамеечкой дубовой по спине звездошити”. Угневаны iмператар зараз жа загадаy знiштажаць, дзе патрапяцца, агародчыкi кiвi. А потым наагул запавецiy рабiць гэта ж i сваiм наступнiкам.

Пераемнiкi Пятра старанна выконвалi ягоны наказ, змагаючыся з “чертовой ягодой подземной, коя из литвина богатыря лихого творит”. Таму пасля падзелаy Рэчы Паспалiтай на беларускiх абшарах разам з руйнаваннем замкаy ды земляных умацаванняy адбывалася разбурэнне yсяго, што толькi магло нагадаць расiйцам пра тую ягаду. Калi за часы Аляксандра І апамяталiся, захацеyшы частавацца таннымi беларускiмi пладамi кiвi, было yжо надта позна ратаваць справу. Даyняя галiна беларускае гаспадаркi спынiла сваё iснаванне. І толькi спарадычна народная памяць давала знаць пра кiвi. У адным са спiсаy “Энеiды навыварат” упамiнаюцца “мязгi i кiвi рашаты”. У 1857 г. Вiнцэнт Дунiн-Марцiнкевiч у лiсце да Ўладзiслава Сыракомлi хвалiyся, што сканчае новую вершаваную аповесць “Век з кiвi векаваць”. Лёс гэтага твора невядомы. Пэyную iнфармацыю yжо за савецкiм часам меy Вацлаy Ластоyскi. У 1927 г. ён прапанаваy увесцi y кампазiцыю новага герба БССР замiж канюшыны ягады кiвi. Але нават такая памяркоyная прапанова, бо рэальна Ластоyскi хацеy бачыць гербам Беларусi “Пагоню”, была адхiлена як контррэвалюцыйная i нацыяналiстычная.

Гiсторыя з кiвi на Беларусi i сёння замоyчваецца. Толькi гурт N.R.M у 1996 г. голасам Лявона Вольскага з горыччу адцемiy: “У нашай краiне няма бананаy i кiвi” (слухай “Песню падземных жыхароy”). Дык давайце ж, спажываючы кiвi, штораз нагадваць сабе i сваiм субяседнiкам пра беларускую традыцыю гэтай прыyкраснай ягадкi!



    2003 г.




Зямля пад крыламi Фенiкса


У самы чад кiравання y Грэцыi рэжыму «чорных палкоyнiкаy» (1970 г.) археолаг Мiкас Тэлемакас у часе раскопак пад г. Касторыя выявiy фрагменты рукапiсу II ст. да н. э. Пры блiжэйшым азнаямленнi высветлiлася, што гэта yрыyкi няведамай паэмы, якая паслужыла yзорам для рымскага паэта Авiдыя y яго «Метамарфозах». Першаyзор у пэyных момантах размiнаyся з класiчным тэкстам. Спамiж гэткiх розмiнаy было i yдакладненне легенды пра птушку фенiкс. Калi y Авiдыя рабiлася адно цьмяная намiнка на асiрыйскi радавод гэтай птушкi, то y грэцкiм тэксце радзiма фенiксаy лакалiзуецца зусiм у iншых мясцiнах:

		«Фенiкс» яго асiрыйцы завуць, а y Неyрыдзе ваyчынай,
		Дзе Барысфен i Нiрэя плывуць, называюць «бацянам» (??????).
		Любiць не хлеб цi траву – фiмiям ды бярозавiк трушчыць,
		Дык жа паyтысячы год пражыве й не самлее. Прад сконам
		Вiць пачынае гняздо, напаyняючы нардам i мёдам,
		Каб загарэцца пасля y дабрапахах, паслей жа зняцейку
		З попелу yзняцца, паyстаць – Анi лыс! – i зляцець на радзiму.[1 - Погибшие открытия: Хрестоматия утраченных литературных находок. Екатеринбург, 1999. С. 12–13.]

    (пераклад Алесi Гарматовiч)
Арыгiнал, так i не yведзены y шырокi навуковы yжытак, згарэy у машыне разам з Мiкасам Тэлемакасам, якога за апазiцыйныя погляды прыбралi спецслужбы грэцкiх фашыстаy. Фотакопii ж знойдзеных iм фрагментаy былi абвешчаныя камунiстычнаю фальшыyкай. Мiж тым iншыя гiстарычныя росшукi сведчаць, што археолаг дакапаyся да праyды.

Неyрыдай старажытныя грэкi называлi паyночна-yсходнюю, усходнюю i паyднёвую Беларусь. Згаданыя рэкi Барысфен i Нiрэя – старагрэцкiя назвы Дняпра i Сажа. «Бацяном» у паyднёвых i цэнтральных беларускiх гаворках аж да сёння называюць бусла. У гэтым канкрэтным выпадку, найбольш верагодна, гаворка вядзецца не пра звычайнага бусла, а пра нейкi пераходны разнавiд ад крылатай рэптылii да птушкi. Тое, што наш край быy радзiмаю фенiкса, ускосна пацвярджае, напрыклад, чарнiгаyскi спiс XI ст. ператлумачэння грэцкага «Фiзiёлага»: «Так преречено бысть Фисилохом, нам жь видно естьство финиксов, егда летають над сивер и радимичська земли, изроня иноды на головы неблюдников яицы своя желязны».[2 - Греческий «Физиолог» по черниговскому краткому списку XI века. Киев, 1848. С. 39.]

Цiкава, што пра гэтую ж акалiчнасць праз два стагоддзi yспамiнаy i царкоyны дзеяч Вялiкага княства Лiтоyскага Рыгор Цамблак: «Финиксам час яйце метати, людем веремя гузы собирати».[3 - Церковь и литература в Западной Руси во времена литовских князей (от Гедимина до Витовта). Ревель, 1898. С. 91.] Як вынiкае з т. зв. «Ятвяжскiх пергамiнаy» (захавалася выданне y перакладзе на польскую мову Аляксандра Рыпiнскага пад агульнай рэдакцыяй Адама Клакоцкага), у Х—ХІ стст. фенiксы сапраyды вялiся на Палессi i шанавалiся, прынамсi, ятвягамi як святарныя стварэннi: «Для гадавання чуласцi да нашай звабнай Ятвезi вельмi добра пiлiгрымiку y далёкiя куткi свету чынiць. Адно тады дойдзеш да цяму, чаго ж з-за цёплых мораy бацяны, знаныя там фенiксамi, спяшаюцца вярнуцца на Прыпяць».[4 - Pergaminy Jadzwingоw. Paryz, 1834. S. 15.]

З пратографу «Аповесцi мiнулых гадоy» даведваемся, што ключ фенiксаy, якi yвесну 945 г. ляцеy да родных берагоy, выратаваy драyлянскую сталiцу, горад Іскарасцень, ад першае спробы кiеyскае княгiнi Вольгi вынiшчыць яго: «Голуби же и врабьеве полетеша до гнезда своя: голуби до голубники, врабьеве под стрехи, абыхом тамо взгарахуться. Но летеша обок финиски и согнаше птичство мало в болото дико».[5 - Цыт. паводле: Коленко Ф., Шанцев И. История Руси: Что от нас прятали? Ростов-на-Дону, 1995. С. 60.] Праyда, драyляне не скарысталi з гэтай дапамогi i праз пэyны час iзноy паддалiся кiеyскай правакацыi. Мабыць, за падобныя yчынкi тагачасныя падпальнiкi войнаy ды iхныя прыдворныя iдэолагi не паважалi бацяноy-фенiксаy.

Нехта Лука Бяссонны y лiсце да Аyрама Смаленскага (1199 г.) дазволiy сабе наступнае: «Вы там всегды сплошь бледьню деяете, и фюниксы – черны, аки смоль – в сей бледьне вам напервые пособници».[6 - Эпистолярное наследие русской православной церкви: Древний период. Сергиев Посад, 1912. С. 140.] Аднак не yсе трымалiся гэткiх поглядаy. Кiеyскi мiтрапалiт Іларыён (XI ст.) у першым варыянце знакамiтага «Слова о законе и благодати», непрыязна азываючыся аб беларускiх землях, пра фенiкса разважаy у станоyчым ракурсе: «Тако имам, иже благостны птици фенексы обитаху в местех, где не чтяху обло законы божи, места си всяк весть – дебри и блаты, ис каких Припеть проистекше».[7 - Летяго В.В. Вокруг «Слова о законе и благодати»: источники, черновики, наследования. Орел, 1992. С. 56.]

Многiя жыхары Беларусi XIII ст. сiмпатызавалi фенiксам. Рэч у тым, што акурат гэтыя крылатыя стварэннi адбаранiлi практычна yсе абшары нашае краiны ад мангола-татарскага нашэсця. Блiзу 1239 г. пад татарскiм нацiскам паy Гомiй (Гомель), але вырушыць на поyнач нязваныя госцi не наважылiся. Італьянскi пiлiгрым Алiнард Гротафэрацкi, што цудам ацалеy ад гомельскага пажару, хаваючыся y прысожскiх зямлянках, згадваy пазней пра тыя падзеi: «Кароль тартарскi прыслаy на Гомель паглумленне – дождж стрэлаy гострых i мора страшнае агню. Ваяводы мангольскiя зазбiралiся былi i далей з паyночным ветрам пайсцi, i пэyна зрабiлi б тое, калi б фенiксы – птушкi чорныя – iскраю вачэй сваiх не паказiлi iхныя замеры».[8 - Quellen des Mittelalters. Darmstadt, 1962. Band XIa. S. 654.]

Дзiyная прыгадка пра «iскру вачэй» троху раз’ясняецца iншай гiстарычнай крынiцай. «Тайны летапiсец вялiкiх князёy лiтоyскiх», апавядаючы пра паход галiцка-валынскiх князёy Данiлы i Васiлькi Раманавiчаy у 1253 г. на ятвягаy, удакладнiy прычыны наяyнасцi y ваяроy спецыфiчнага рыштунку: «Мняше на ятвингов рушити, имали надобу одевати хытрость резинову на себе, и кони такожде опрятнули. А то не ради похвалки якой, но здравия власного для, ыбо знавали уже в тых краех поражки, которы финисты своими бодцами рыхло чинили през силу их ентарну, она же в еллинах електрикой ся прозываеть».[9 - Тайный летописец Великих князей Литовских: [Рукапiс з прыватнага збору гомельскага калекцыянера старасветчыны Стывенсана Я.П. Пагiнацыя адсутнiчае.]] Адсюль вынiкае, што фенiксы-бацяны мелi здольнасць выпраменьваць электрычныя разрады. Але як што згадкi пра гэтую свомасць нерэгулярныя, можна памеркаваць, што бiць токам умелi толькi вельмi старыя птахi, якiя yсё жыццё назапашвалi прыродную электрычнасць. Кагадзе памянёныя «яйцы желязны», iмаверна, патрабавалi электра-магнiтнага iмпульсу, каб з iх маглi вылупiцца птушаняты. Што праyда, фенiксы былi бацькамi нядбалымi, бо многiя яйкi так i прападалi. Недасведчанае паспольства, «ничтоже сумяшеся», уважала iх iншым разам за тэстыкулы старажытных волатаy. Рыжскiя бiскупы, аднак, нярэдка выпраyлялi y заходнюю Беларусь адмысловыя гастранамiчныя рэйды. Прыпамiнак пра тое знаходзiм у «Другой iнфляндскай рыфмаванай хронiцы» Дытлеба фон Альпэнштока (XIII ст.):

		Пойдзем па яйкi, што фенiксы марна губляюць.
		Пойдзем i возьмем! Мы – ваяры! Ваяры не купляюць!
		Пойдзем пад Берасце, Пiнск, Ваyкавыск не забудзьма!
		Браць, забiраць, не пытаць – частавацца яечняю будзьма![10 - Scriptores Rerum Livonicarum. Riga—Leipzig, 1854. Band 1. Teil 2. S. 272. Вершаваны пераклад – наш.]

Лiшне казаць, што часцей бравым крыжацкiм ваякам даводзiлася, шылам патакi хапiyшы, вяртацца y свае калонii. «Лето 1290 з благославенства божъего немцам в каршель натолкали, дабы не покушалися гнезды ботяновы росскидать, ища потравы утробам своим ненасытным», – паведамляе прыпiска да «Наваградскага евангелля».[11 - Штогоднiк Беларускага Архiву Сноy. Менск, 2002. С. 18.] Тагачасныя кнiжнiкi цудоyна разумелi, што знiкненне фенiкса-бацяна можа спрычынiцца да крызiсу экалагiчнай сiстэмы. У пасланнях Гедымiна ёсць добрае таму пацвярджэнне: «Жывёлу i птушку бiем памяркоyна, каб i прырода да нас талеранцыю мела. Вот, скажам, бацян, або фенiкс (batsian sive phaenix), птушка бязладная быццам, але мусiм дбаць, каб жыла i яна, бо бязладдзе ейнае ёсць часткай суладдзя агульнага».[12 - Послания Гедимина. Калининград, 2000. С. 42.]

Бязладнасць фенiксаy прыгадваюць i iншыя дакументы. Вышэй паменаваны Рыгор Цамблак называy нашых бацяноy-фенiксаy не iнакш як «блазны летащи».[13 - Церковь и литература в Западной Руси во времена литовских князей (от Гедимина до Витовта). Ревель, 1898. С. 92.] Што тут за прычына? У зборнiку павучальных карацелек Івана Касабокага «Лiтуанскi дзесяцiдзён» (канец XIV – пачатак XV ст.) занатавана гiсторыя пра фенiкса, якi спынiy бой памiж лiтвiнамi i крыжакамi: «В низине под горой да под дубом разложистым сойтися хотели наши литвины руськия з немчины рымськия в бою крывавом, в сечи бесщадной. Брали уже силы и отвагу ку початку сей марсовой деи. Але, оком мигнув, огледили фюнкиста-птицу в небеси, которая в полети оморочны крунгели вписовала и даже в древо тое вечистое ся стукнула звучне. По сем добре ся з дуба ляснула, на земли посела и якбы з подивленьем голову вбок свернула и смешно барзо «о-оу!» молвила. З того ооуканья воины обопольно животы со смеху надрывати стали, и смех трвал годину целую, по сей нихто уже не рачил брань усчинати, поехав восвояси улыбчиво».[14 - Decameron di Lithuania; албо Литуанский Десятиден, где кратко припадки вшелякие оповедаеть Иван Кособоцкий, котрый был за Витовта господаря часы: Рукапiс Новасiбiрскай абласной аб’яднанай унiверсальнай бiблiятэкi. Інв. № 4591. С. 69.]

У т. зв. «Дзённiку караiмаy» XV–XVI стст. (шматтамовыя рукапiсныя мемуары вялiкакняжацкiх целаахоyнiкаy ды iх iнструктараy) апiсваецца сцэна з гаспадарскага палявання y Белавежскай пушчы. Вялiкi князь Вiтаyт, упаляваyшы за дзень пяцёх зуброy, ладзiy на вялiзнай лясной паляне iмправiзаваны банкет для yсяе прысутнае брацii. У ёмiстых чопах гатаваyся слаyны крупнiк – гарачы хмельны напой на мёдзе i духмяных травах. Почат (то бок свiта) усяляк пацяшаyся y скоках i песнях. У гэты момант i прыляцеy бацян-фенiкс. Дамо слова сведку: «Мы караимы спратов не поискивали, бо ж долг пред князьством великим литовским имали господаря славного от всякой холеры ослонити. То и обуступавали восемью Витовта, а еще пятех на плечи тых восьми постали. И было то, яко намет, мечами навонки ощепереный. Бухтян же не глянул ани до почату, ани до мяса жубрынаго, а як поземлился, ик крупнику пошибовал неуклюдне и, од смаги своей дикий, чан з гестым трункем до дна спорожнил, дуду у дудоря отнял, играти пробуючы, но од хмельной той утехи ся пал невомнози долу и тризнил през сон, песни вояцкие литовския ненадобне кривляючы».[15 - Дневники караимов: [Рукапiс Публiчнай бiблiятэкi Буэнас-Айрэсу. Інв. № 1506–1410.] Сшытак 10. С. 140.]

Птушку на просьбу Вiтаyта так i пакiнулi на паляне, а самi перабралiся на iншае месца. Караiмы змаyчалi, але акурат з тых часоy колькi фенiксаy прыручылi для дзяржаyных патрэбаy. Недалёка ад Вiльнi быy зладжаны адмысловы гадавальнiк. Чарада фенiксаy у небе над сталiцай Вялiкага Княства адлюстравана на гравюры ва «Унiверсальнай хронiцы» Себастыяна Мюнстэра (Базэль,1545). У 1579 г., калi войскi Рэчы Паспалiтай пад загадам Сцяпана Батуры вызвалялi ад маскоyскага непрыяцеля Полацак, «дождж i непагода yвесь час дапамагалi асаджаным так, што просты жаyнер прыпiсваy гэта якiм-небудзь чарам…». Таму пастанавiлi выкарыстаць фенiксаy для разгону хмараy. «Кароль загадаy, каб баявыя птахi ляцелi да полацкiх сцен i не адляталi да тых часоy, пакуль апошняя хмурынка не растане y нябёсах», – паведамляе каралёy сакратар Райнгольд Гайдэнштайн.[16 - Гайдэнштайн Р. Над Полацкам iзноy дажджы: Фрагмэнты yспамiнаy. Рэгенсбург, 1946. С. 8.] У гаспадарыча Ўладзiслава Вазы быy свой персанальны фенiкс (personal phaenix). Ён узяy яго з сабою y 1610 г. на сакрэтную экскурсiю да Масквы, калi сам у вынiку геапалiтычнага поспеху атачэння свайго бацькi быy пасаджаны на тамтэйшы вялiкакняскi сталец. Пражыла птушка менш, чым Уладзiславу давялося yладарыць Маскоyшчынай, бо баяры спаiлi яе гарэлкай. «Слабовата есть королевская птица, коль нас перепити не в силах», – цынiчна заяyляy адзiн з вiнаватых у тым злачынстве Фядотка Марозаy.[17 - Сношения с Польшей. Цэнтральны дзяржаyны архiy старажытных актаy (Масква). Ф. 79-бiс. Воп. 1. Спр. 86. Арк. 31.]

Паказальна, што за часы ваеннага лiхалецця сярэдзiны XVII ст. фенiксы, незадзейнiчаныя y дзяржаyнай службе, упорыста спрабавалi трымацца нейтралiтэту. Здаралася так, што птушкi рабiлiся ахвярамi yсiх бакоy тагачаснага канфлiкту. У жнiyнi 1654 г. пад Шкловам дзесяць маскавiтаy пулялi y фенiкса з ручнiцаy, прымаyляючы: «На кой ляд ты здеся кружишь? Коль не имаеш второй головы, то мы тебе сим часом первую твою открутим».[18 - Цыт. паводле: Цьвiн Л. Начырк з гiсторыi беларуска-маскоyскiх дачыненьняy цягам XVI—ХVIII стст. Чыкага, 1975. Б. 75.] Троху раней, улетку 1649 г., нехта Рафал Крок загадаy служкам, каб злоyленаму y сiло бацяну «сто пятдясят прутов прописали, поелику сей мужикам на украйну до Хмеля летати помогал».[19 - Литовская метрика. Книга публичных дел // Русская историческая библиотека. Юрьев, 1914. Т. XXX. Ч. 2. Столбец 681.] Дзеля справядлiвасцi трэба адцемiць, што потым сам распараджальнiк быy за сваё самаyпраyства пакараны высокiм спагнаннем у «восемсот грошей пенезных» (амаль кiлаграм срэбра), бо «фалчеваных светок для избиенья ботяна притягнул и злым обычаем безвинну птаху звиноватил а на здирство з наругой спустил».[20 - Там же. Столбец 690.] Мiж тым самi «мужыкi», напрыклад, лiпеньскiм дзяньком 1654 г. у Быхаyскiм павеце, «яко мальцы сопливые у батяна из рагулек стрыляли».[21 - Быховская хроника XVII в. // Новое в палеографии восточных славян. Москва, 2003. С. 140.]

Нейкi Іёна Трывольскi з гэтай нагоды адзначаy: «Деялося тое не для злоиманья албо улегцыменья онай птицы, а так для утехи своволной. Бачно, же злыя часы для матки всих – Речы Посполитой нашой – настали, бо всяко в тым мальцовским обычаи а способе мыслиться и чыниться: мужыки не знають панов и кроля ягомости, а паны и кроль ягомость не знають мужиков. Мало хто стоить на клопоте а рупности для панства целаго. Вси прагнуть валки и загубленья ближняго свойго. Леч я, як той ботян, не хочю ани валченья, ани побиванья кого люб чого-колвек. Еднако ж не хочю я теж, як и птах той, жебы мене злым обычаем зачепляли».[22 - Дыяриуш, албо Спис деев и дум о всем чисто Ионы Тривольского: [Рукапiс Галоyнага архiву старажытных актаy (Варшава). Інв. № 2000/ХР.] С. 80.]

Пра цiкавы момант дазнаемся з сатырычнага твору другой паловы XVII ст. «Казанье поляшуцке схызматычне». Ананiмны аyтар, прамаyляючы ад iмя праваслаyнага, верагодна, насамрэч не быy анi праваслаyным, анi каталiком, бо y творы жорстка высмейваюцца абедзве канфесii. Як што y сатырычную аблямоyку патрапiлi вылучна рэальныя падзеi i асобы, то нельга сумнявацца, што i згадка пра бацяна-фенiкса не размiнаецца з рэчаiснасцю: «Та ж вы нам мерзености робыты горазды. Тильки мы помыслылы, абыхом ку вере наськой истинной ботяна повернуты, яко обачылы в сьроде обитанья оных птыц вас – попов папэжских. И що ж тэпэр маемо? Горэ, бида, огорченье! Ибо крычаты сталы тыя птыцы святодавныя: «Аллах акбар!», од вас одступовавшы. Що вы там робылы?».[23 - Казанье поляшуцке схызматычне. [Рукапiс Галоyнага архiву старажытных актаy (Варшава). Інв. № 5903-43.] С. 2.]

З азначанага часу фiксуецца сугучча (для некаторых вушэй) клёкату фенiксаy з пачаткам мусульманскiх модлаy. Зусiм нядзiyна, што y 1683 г., на аснове адмыслова заключанага «ряда» (адмысловай дамовы), колькi фенiксаy разам з войскамi Рэчы Паспалiтай на чале з Янам Сабескiм адправiлiся да аyстрыйскай Вены, якая цярпела ад асманскае пагрозы. Параза турэцкiх войскаy на чале з Кара Мустафой была прадвызначаная: налёт трох фенiксаy, якiя нiкога не чапалi, а толькi на yсю моц дралi горла, прывяла туркаy у святарнае трымценне, панiку, з якой i скарысталi нашы войскi. З кiм каралеyскiя yлады заключылi «ряд», з рэшты дакумента зразумець цяжка. Але факт вымушанасцi польскамоyнае вярхушкi Рэчы Паспалiтае ствараць па-беларуску афiцыйны дакумент той парою, калi палiтычныя элiты амаль цалкам з беларушчынай разбраталiся, вельмi важны. За фенiксамi стаяла нейкая таямнiчая палiтычная (?) сiла. Што за яна? На жаль, у паперы, папсаванай мышамi i стрыжамi, дзiрка мiж лiтарамi «к» ды «ы».[24 - Акты Литовской метрики, собранные И. Я. Погранзоновичем. Варшава, 1887. Т. 2. Вып. 1. С. 431.] Купцы? Курвы? Крэвы? Пытанне застаецца адкрытым.

Фенiксы не сталiся з’явiшчам штодзённым. Іх вобраз захоyваy арэол загадкавасцi i казачнасцi, як для многiх абываталяy ВКЛ, так пагатоy для жыхароy суседняй Масковii. Дзiва-птахам уражвалi сваiх сяброy i расчульвалi сэрцы каханых жанчын. Запiсы 1695 г. гавораць, што нейкi «пан Михал Богадановский оповедал и до актовых книг головных трибунальских справ вечистых уписати дал светченье, же пан Францишек на Ополю Копаць – каштелянич брестянский – през ботяна-фенекса панов Миколя Кгедройтя, Криштофа Малхеровича а Бальцера Кукшу злякал до хоробливости вомитной. А имали пред тым банкет, игде тылко водку злую за колнер проливали. А Копаць оный пил мизерне, бо юж a priori постанову собе учынил: фортель який-колвек пред другове свои выкинути. Гды тыя три паны добре пьяныя уробилися а хотели кони седлати и ехати до шуканья пригод на подспинье свое, пан Копаць мовил хитре: «Рыцареве, паны-братья мои, ходемте валей цмока звальчим». Панове смехом ся пробрали, але рушили веспол в показуемое Копцем мейсце».[25 - Присовокупление к части первой Архива Юго-Западной России. Киев, 1860. С. 315–318.] Захмялелая брацiя сцямiла, хто сядзiць на yзгорку, i стала «похвалки чынити», цвелячы фенiкса выклiкамi на бой: «Пане цмоче, растули очи. Имаем мечы готовы ку сечы». Птах тым часам драмаy i «в ленитве своей велькой» пракрумкаy: «А лоха в дар?» Гэтае пытанне з «цмачынае» зяпы зрынула шляхцюкоy да yцёкаy. І беглi яны так хутка, што апынулiся неyзабаве y страшэнным для здароyя стане, калi «похмелье еще не зачалося, а глова юж болестна ест». Як вынiкае, праyдзiвы сэнс бацяновай фразы быy iнакшым, чым многiм здавалася. Птах цiкавiyся, цi атрымае ён у дарунак за сваю працу цмокаiмiтатарам лоха. Лохамi y тыя i крыху пазнейшыя часы называлi конскiх самцоy (прыраyн. суч. дыял.: «лошадзь», «лашак», «лашонак»).

У вераснi 1715 г. шляхцiц з Ашмяншчыны Ян Ранок, кiнуyшы жонку i дачку-падлетка, адправiyся y вёску Сухадолы сватацца да маладзенькай Талiмэны Андрыеyскай. Бацька ейны супраць не быy, мыслячы, што «стары конь маладое баразны не сапсуе, а фанабэрыю бабскую, якая з дачкi без ладу прэ, утаймуе». Фанабэрыя, паводле сведчання т. зв. «Леапардавага раптуляра» Ранка (1714–1718), сапраyды з Талiмэны фантанавала. Што y бацьку, што y бок ягоных пахолкаy, што y неспадзяванага жанiха ляцелi не толькi кепiкi ды кпiны, але i глякi ды збаны. «Я чакаю князя», – цвердзiла yпартая паненка. Вырашыyшы даць Яну гарбуза, яна шмыгнула са сваiх пакояy да гародчыка. Талiмэна меркавала неyпрыкмет для yсiх падрыхтаваць ганебны падарунак. У блiзкiх лiпах ганарлiyка yчула дзiyнаваты шолах, азiрнулася на гук i аж знерухомела: велiзманыя вочышчы плюскалi y цемры. «Ну шо, красуня? Паляцелi?» – так запыталася няведамае ёй страшыдла. Паненка колькi часу стаяла з разяyленым ротам, урэшце разгледзеyшы «дзюбу, скрыдлы i крывыя капцюры» фенiкса. «Чаго я з табой палячу? – азвалася-ткi яна. – Я yжо вялiкая дзяyчына, каб лётаць. Дый не ведаю я цябе, дзядзьку. А во зараз мой жанiх прыйдзе, ён табе хваста накруцiць-надзярэ». Нiбыта выпадкова побач апынуyся пан Ранок i як мага больш сур’ёзна спытаyся:

– Хiба князь да панi прыехаy?

Тая толькi кiyнула y бок лiпаy. Ян з барочнай велягурыстасцю yзяyся крычаць да фенiкса:

– Ах ты, злосны, паскудны, брыдкi, нехарошы дракон! Гэта мая нявеста, я абараняцьму яе, хоць бы месяц i зоры абвалiлiся на галовы збройных чужаземнiкаy, нячэсных прыяцеляy нашага гаспадарства!

– А лоха y дар? – прагучаy прадказальны, але незапланаваны для гэнага спектакля запыт.

– А y вока даць? – перапытаy кемлiвы шляхцюк i кiнуyся на фальшывую бiтву. Разам з бацяном яны схавалiся за дрэвамi ды сталi «водку жаландковую бахусавацi», а каб Талiмэна думала, што «валка цягнецца», ушчалi «па дзераве, каменнi i зялезе грымецi». Па yсiм паненка выйшла замуж за «пераможцу фенiкса», але так i не змагла даyмецца, чаму пасля бязлiтаснага бою ад рыцара ейнага сэрца патыхала гарэлкай.[26 - Леопардов раптуляр Яна Ранка: [Рукапiс Тамбоyскай абласной бiблiятэкi. Інв. № 6144-3 (пер). Пагiнацыя адсутнiчае.]]

Той парой, калi Ян Ранок фальшывымi баямi вырашаy свае любосныя праблемы, па Беларусi грымелi рэальныя баi яе нячэсных прыяцеляy i чэсных непрыяцеляy. Ішла т. зв. Паyночная вайна памiж Расеяй i Швецыяй. Калi беларускiм аднарогам удавалася часцяком караць чужымнiкаy за здзекi, дык фенiксы, трымаючыся сваёй даyняй мiрнай традыцыi, больш самi цярпелi ад ворагаy. Нельга, аднак, сказаць, што дзiвотныя птахi зусiм ухiлiлiся ад супрацiву. Іх супрацiy меy выразна негвалтоyны характар, у чым яны значна апярэдзiлi i Махатму Гандзi, i нават Джына Шарпа з яго 198 метадамi негвалтоyнага супрацiву.

«Сраженье у Головчина обещало зело претруднейшим быти. Его императорское величество Петр Алексеич бдели деннонощно целую седмицу, радея об одержании виктории над супостатами шветскими, – згадвае невядомы расiйскi мемуарыст пра падзеi 1708 г. – И всей времянный промежуток претерпели Они неединожды сильно от летающего урода литовскаго. Сие уродище прилетало к шатрам царским и корчило рожи, коих описать здеся никак нельзя, дабы не оскорбляти паметь об императоре руссийском. Белоруссцы полоумно рекут оного летягу «бацяном» (сиречь отцем) всего птичства. Средь буйной шляхты литовской сей выблюдок крилатый называется фениксом. Бывают в людех умопомрачения!».[27 - Рассказ неизвестного солдата российского, бывшего участником Северной войны. Санкт-Петербург, 1800. С. 5.]

А вось што прыгадваy пра падзеi сярэдзiны 1708 г. шведскi жаyнер Ёхан Свенсан: «Сутоннела y ваколiцах Магiлёва (Mohuljew), i y гэтую брыдкую шарую гадзiну, калi нам не дазвалялi запальваць агнёy, у небе з’явiлiся велiзманыя птушкi. Яны цiха ляцелi над намi i мелi y сабе (у каго пазычыць глуздоy, каб зразумець, як гэта выйшла!) агнi, што стваралi сабою асобныя лiтары i iх спалучэннi. Сэрца паyспаyнялася трывогай, шлунне пераварочвалася ад вусцiшы. «Фiндос пад нос вам, шведы», – разабралi нашы знаyцы тутэйшых моваy усю фразу, але перакласцi яе y шведскую цалкам так i не змаглi. Гэта кепскi знак».[28 - Krigares Dagb?cker. Lund, 1902. V. 2. S. 57.]

У 1768 г., калi y ваколiцах Рагачова iшлi yпорыстыя баi памiж расiйцамi i партызанамi барскай канфедэрацыi, фенiкс засведчыy сябе iначай. Расейцы yлетку таго году напалi на след атрада нейкага Іванькi Балахона. Аддзел быy тым болей для iх ненавiдным, бо складаyся не са шляхты, а з мяшчан i сялян. Пасля кароткага, але дужа зацятага бою партызаны былi разбiтыя i yзятыя y палон. Расiйскае камандаванне лiчыла супрацiyленцаy «мятежниками» i рыхтавала жорсткае пакаранне. Пяць дзясяткаy паланёных па чарзе былi прывязаныя да гарматаy i расстраляныя y спiну (праз якiя 90 гадоy гэтакi спосаб пакарання пазычаць ангельцы для расправы над iндыйскiмi паyстанцамi-сiпаямi). Сведкам гвалту стаyся фенiкс. Але ратаваць беларусiнаy было запозна – на вачах птаха апошнiм гарматным стрэлам быy разарваны Іванька Балахон.

«Сей воровской разбойник Ваня Болохонин пред смертию восклицал в небеси, взывая не к Богу, но к иному могуществу, – прыпамiнае y сваiм тайным дзённiку расiйскi афiцэр Павал Галаyнёy-Седаyласаy. – В очех солдат, кои приводили присуд в исполненье, замелькало сомненье, ибо над главами нашими воспарила преотвратительнейшая птица. Я приказал продолжать исполненье присуда, а остальным – начать стрельбу по страшилищу. Оное изронило истошный вопль, от коего средь многих наших кровь чрез уши проступить изволила. По сем же оно начяло в нас огнем, аки Змей Горыныч, рыгати. Огонь его, справедливости ради укажу, невидимым был, ибо обуглилися наши ребятушки прямо на месте, не воспламеняясь даже. Как спасенье обрел, предположить не смею, уповая токмо на Господа, восхваляя Его. Укрылся я на телеге в сундучке древляном, мысля, коль уж умереть суждено, так пускай хоть в подобии гроба лежащим».[29 - Головнев-Седовласов П. Ю. Вспоминанья о ратных трудах. Нижний Новгород, 1832. С. 220.] Пасля гэтага iнцыдэнту расiйцы перасталi выкарыстоyваць у сваёй практыцы памянёны разнавiд пакарання беларускiх партызанаy. Лавiць фенiкса тады нiхто не рызыкнуy, хаця Галаyнёy-Седаyласаy «кровную обиду на белорусскаго финиста поимел».

І yсё-ткi цяжка адказаць на пытанне: адкуль «усмирители» ды «освободители» назапасiлi y сабе столькi нянавiсцi да нашай чароyнай птушкi? 4 лiпеня 1796 г. злоyлены пад Лошыцай бацян-фенiкс быy дастаyлены расiйцамi y Менск. Там на нейкiм «низком месте», паводле сведчання Тадэя Булгарына, апавiтай ланцугамi птушцы расейцы «пытались отсечь главу. Попытка превратилась в пытку как для яе, тако ж и для русских, – тлумачыць акалiчнасцi мемуарыст. – Мастерить гильотину местные высшие чины поленились, и десяток русских солдат был вынужден орудовать топорами». Кроy цэлымi патокамi хлынула з фенiкса, i нягеглыя ваякi апынулiся «сначала по локоть, а затем и по горло в густой крови». Выбрацца з той гушчы не yдалося нiкому.[30 - Булгарин Ф. Кое-что о птицах // Южная муха. 1827. Сентябрь.]

У снежнi 1812 г. на Вiцебшчыне расiйскiя войскi без стратэгiчнай мэтазгоднасцi yпалявалi фенiкса i, звязанага канатамi, залiлi на марозе халоднай вадой.[31 - Cudzoziemcy о Polsce i Litwie. Krakоw, 1973. S. 75.] У красавiку 1831 г. пад Ашмянай казакi i чаркесы пасеклi на кавалкi хворага, з перабiтым крылом, фенiкса-бацяна.[32 - Dodatek do pamietnikоw Ignacego Domeyki. Warszawa, 1901. S. 18.] У часе паyстання 1863–1864 гг. расiйская карная група y няведамы спосаб замардавала нашу чароyную птушку. Жаyнеры нават сфатаграфавалiся каля трупа. На зваротным баку здымку, што захаваyся да нашых дзён, цынiчны надпiс: «Смотрите, милочка, с одним чудовищем справились. Осталось найти Калиновскаго. Эжен. 1 июня 1863 г., село Накрышки Гродненской губ.».[33 - Фатаграфiя з прыватнага збору гомельскага калекцыянера старасветчыны Стывенсана Я. П. У публiкацыi адбiтку адмоyлена.]

Даволi цяжка паддаюцца з’ясненню пэyныя падзеi 1905–1906 гг. Традыцыйна лiчыцца, што y адпомсту за загад расстраляць мiрную манiфестацыю ля Вiленскага вакзала y Менску (17 кастрычнiка 1905 г.) эсэр Іван Пулiхаy ажыццявiy замах на губернатара Курлова, быy схоплены i неyзабаве павешаны на варотах Пiшчалаyскага замка. Ягоны труп чатыры днi вiсеy, нiбыта для застрашэння гараджан. Як высвятляецца, насамрэч улады нiяк не маглi знайсцi смеляка, каторы б наважыyся зняць цела з бэлькi. Іван Пулiхаy быy не зусiм чалавекам. Знойдзеныя нядаyна Ахрэмам Шыбтымавым фрагменты апiсання патолагаанатамiчнага агляду цела знакамiтага эсэра сведчаць пра мноства дзiyнотаy: «элементы чешуи по всему телу», «строение глаз выразительно птичье», «шестипалость обеих рук», «странные уплотнения на предплечьях». «Провести должным образом вскрытие не удалось. После первого надреза по неизвестной причине тело воспламенилось», – занатаваy патолагаанатам Ёсель Цынгель.[34 - Нацыянальны гiстрычны архiy Беларусi (Менск). Ф. 346. Воп. 22. Спр. 29. Арк. 88.] Магчыма, Пулiхаy быy фенiксам-пярэваратнем – апрычоным адгалiнаваннем ад галоyнага вiду? Такiя, як Пулiхаy, адрознiвалiся меншымi памерамi i дзiвоснай здатнасцю выглядаць як homo sapiens. Пра iх нам гавораць i беларускiя легенды: часцяком у iх прыгадваецца, як вогненны змей або цмок здатны абяртацца y чалавека.[35 - Беларуская мiфалогiя: Энцыклапедычны даведнiк. Менск, 2004. С. 188–189, 544.] А беларускаму народу мы можам цалкам давяраць, бо ён мудрэйшы за yсе акадэмii навук.

Фенiксы ахвотна супрацоyнiчалi з дзеячамi навукi i культуры Беларусi XIX ст. Фiламатам, што надта любiлi праводзiць доследы з электрычнасцю, даводзiлася камунiкаваць з такiм перастарым фенiксам, што жыхарыy у ваколiцах Вiльнi. Да нас дайшлi чарнавыя запiсы для спавешчання «Апiсанне доследу для высвятлення наступстваy уздзеяння электрыкi птушкi-фенiкса на малако i мёд» (каля 1817 г.). Аyтарам спавешчання быy адзiн з фiламацкiх фiзiкаy Аляксандр Карнэлiюс Дзядэцкi. Вынiкi эксперыментаy былi сенсацыйнымi: што з малака, што з мёду пасля электраyдару yтваралася гарэлка.[36 - Dziedecki A. K. Lustracja sproby… [Рукапiс Нацыянальнай бiблiятэкi Польшчы (Варшава). Інв. № 68958.] С. 9.] Як ведама, удзельнiкi тайных студэнцкiх таварыстваy у бальшынi сваёй гэты напой не паважалi, старалiся пiць слабейшае. Апошняе i тлумачыць, чаму адкрыццё не стала ведамае для шырэйшага навуковага i грамадскага кола.

У 1880-я гг. нейкi фенiкс жыy на Ўздзеншчыне y маёнтку Над-Нёман, якi належаy прыродазнаyцу Якубу Наркевiчу-Ёдку. Маёнтак быy ператвораны y эксперыментальную лабараторыю, у якой даследаваyся шырокi спектр фiзiчных з’яваy улучна з электрычнасцю. Дзякуючы фенiксу ставiлiся доследы i з радыёхвалямi. Паводле сведчання юрыста Януар’я Плескачэyскага, 29 кастрычнiка 1887 г. Наркевiч-Ёдка, «выкарыстоyваючы электраздатнасць фенiкса, без дроту перадаy гук з Над-Нёмну ва Ўзду. З адмысловай скрынкi y маiх уздзенскiх апартаментах я пачуy у хрыпеннi i шоргаце знаёмы голас навукоyцы: «Лiтва! – родна зямелька, – ты маyляy здароyе!». Радасць мая крэсаy не знала».[37 - Pleskaczewski J. Wspomienia z przeszlosci. Lwo’w, 1933. S. 125.] Запатэнтаваць вынаходку, на жаль, не yдалося – у навуковых колах Расiйскай iмперыi вельмi моцнымi былi прапапоyскiя настроi (але цi праводзiy тады Папоy свае вышуканнi, невядома). Дый сам лiтвiн-беларус не жадаy лiшнi раз нагадваць расiйцам пра дзiвоснага птаха, якi так моцна ад iх цярпеy.

Асобна варта адцемiць заслугу беларускага фенiкса y нашай Нацыянальнай Рэвалюцыi 1918 г. (паводле выразу Антона Луцкевiча). Калi Беларусь рэзалi лiнiяй фронту, калi ейны лёс, як i лёс усёй Сярэдняй Еyропы, здаваyся вельмi няпэyным, найлепшыя сыны нашае Бацькаyшчыны гучна абвясцiлi свету пра незалежнасць Беларускае Народнае Рэспублiкi. Было гэта, як ведама, 25 сакавiка 1918 г. Вырашальную ролю y прыняццi Вялiкага Сакавiковага Акту – Трэцяй Устаyной Граматы БНР – адыгралi вiленскiя дзеячы, якiя 23 сакавiка далучылiся да працы Рады БНР. А маглi б i не далучыцца, бо падарожжа па вiленска-менскiм адцiнку Лiбава-Роменскай чыгункi ледзьве не скончылася трагедыяй. Недалёка ад вёскi Турэц-Баяры банда маладзечанскiх разбойнiкаy на чале з Антонам Шадрыным (мянушкi – Ангел, Белы, Сняжок) рыхтавалi напад на цягнiк. Атаман меркаваy, нiбыта y адным з вагонаy тайна перавозiцца каштоyны груз: золата i дыяменты. Разбойнiкi зазвычай нiкога з пасажыраy жывым не пакiдалi. Нездарма ж на сваiм чорным сцягу з выяваю белага чэрапа i костак атаман змясцiy поклiч: «Без царя во главе». Вiленчукоy чакала б немiнучая расправа. Аднак у бандыцкiя планы yмяшаyся злы фатум. Калi бандыты yжо сядлалi коняy, над лесам, дзе яны таiлiся, праляцеy незвычайна вялiзны фенiкс. І хоць цемра агарнула хеyру на зусiм кароткi прамежак часу, яна (гэтая цемра) падалася бясконцаю. Атаман Шадрын, якi yперад быy настаyнiкам расiйскае славеснасцi, адразу прыгадаy «Слова пра паход Ігараy» i спехам адмянiy выправу.[38 - Новое русское поле. 1923. № 10 (Париж). С. 30–32.]

Не зусiм ясна, цi ведалi самi беларускiя дзеячы, якая злая доля iх абмiнула. Мабыць, што так. Ускосна пра гэта цвердзiць агентурнае паведамленне з Акадэмiчнай канферэнцыi па рэформе беларускага правапiсу i азбукi (лiстапад 1926 г.). Агент ГПУ «Катя» перадаy у цэнтр наступнае: «Антисоветские вылазки наблюдались и в кулуарах. Иосиф Лесик по неизвестным, однако заведомо провокационным причинам, затеял спор о белорусском правописании слова «феникс». Отказывая трудовому белорусскому народу в праве иметь в своем алфавите букву «ф», он предложил писать это слово через «п», а вторую букву, дабы не выкликать неуместных ассоциаций, – заменить на «ё» («пёнiкс»). Присутствовавшие при этом отдельные участники конференции, согласившись с первым утверждением, в остальном воспротестовали. Степан Некрашевич настаивал на написании «хвэнiкс» или даже «хэнiкс». Петр Бузук – «тэнiкс». Лишь Ластовский (кстати, замаскированный под простого сельского учителя) категорически отметая все варианты, в свойственном ему мелкобуржуазно-нацдемовском угаре заявил о необходимости воскрешения давнего смысла белорусского слова «бацян», предлагая писать его через «цьц» («бацьцян»), а после возможной реформы по возврату старобелорусской письменной традиции – через «тт» («баттян»). При этом он ссылался на какие-то «дакумэнты» беспросветного прошлого Белоруссии времен крепостничества и поповско-ксендзовской вакханалии».[39 - Нацыянальны гiстарычны apxiy Беларусi (Менск). Ф. 13. Воп. 66. Спр. 619. Арк. 37 аб.]

Чым блiжэй да нашага часу, тым менш сведчанняy пра дзiвоснага птаха. Вельмi цяжка выявiць сярод размаiтых паведамленняy пра НЛА над Беларуссю апiсанне менавiта бацяна-фенiкса, а не лятучай талеркi цi чайнiка. Наконаднi нямецка-савецкай вайны y 1941 г. чырвоныя памежнiкi неаднакроць фiксавалi з’яyленне y небе рознага кшталту летакоy – не толькi звычайных самалётаy, але i самалётаy, нiбыта «окрашенных в подобие птиц, со странным механизмом помахивания крыльями и непривычной амплитудой полёта».[40 - Шалупеня И. Какой провокации боялся в 1941 году Сталин? // Суперсенсация. 2000. № 12 (июнь).] Сяляне вёсак Ласi i Мясота, што туляцца да дарогi Маладзечна—Радашковiчы, захавалi легенду пра вялiзнага чорнага бусла, якi yлетку векапомнага 1941 г. урэзаyся з неба y калону фашысцкае тэхнiкi. Пэyны час гэтае паданне лiчылася народным лiра-эпiчным пераyвасабленнем звестак пра вычын лётчыкаy экiпажа Мiколы Гастэлы. Аднак больш дакладныя апытаннi бабуляy i дзядуляy падчас палявых даследзiн дазволiлi маладым этнографам выяснiць праyду. «Не, дзiцятка, самылёт патом паляцеy на немцаy. Пярвей жа пцiца, вялiкая, з магутнымi крыламi, у фашысцкiя машыны з неба yпала», – адзначыла сведка падзеяy, настаyнiца гiсторыi Васiлiна Язэпаyна Арцюшэня (1926 году нараджэння).

Вучэннi войскаy беларускай вайсковай акругi 1952 г. пад Слонiмам фактычна ператварылiся y бiтву мiж Савецкай Армiяй i беларускiмi партызанамi з атраду «Чорны кот». Партызаны блакавалi камандзiра Беларускай вайсковай акругi Сямёна Цiмашэнку, i партызанскi генерал Мiхал Вiтушка, пераапрануты y савецкую форму, камандаваy замест яго вучэннямi, аддаючы наyмысна няправiльныя загады.[41 - Ёрш С. Генэрал Вiтушка // Наша Нiва. 1997. 12 траyня.] Страты былi як з боку савецкiх салдатаy, так i з боку вiтушкоyцаy. Яны маглi б быць у колькi разоy большымi, каб не yмяшанне y канфлiкт фенiкса. Птах замаруджваy, а то нават i спыняy у лёце артылерыйскiя снарады, што ляцелi на галовы вайскоyцаy. Пасля арышту Вiтушка быy абменены на Цiмашэнку. Даведаyшыся пра фенiксаy учынак, партызанскi генерал упаy у задуменне i yрэшце вырашыy спынiць збройную барацьбу супраць савецкае yлады.[42 - На варце Сакавiка. 1952. № 40 (Мюнхен).]

Цi не самы апошнi раз бацяна-фенiкса беларусам давялося бачыць у сярэдзiне 80-х гг. XX ст. 26 красавiка 1986 г. адбыyся выбух на Чарнобыльскай атамнай электрастанцыi. Радыеактыyныя аблокi вецер гнаy у бок Масквы. Савецкае кiраyнiцтва прыняло рашэнне развярнуць аблокi, каб зняць iмаверную пагрозу для саюзнай сталiцы. Лётчыкi, што засталiся жывымi пасля гэтай спецаперацыi, пазней апавядалi пра агромнiстую птушку, што паглынала аблокi. «Было очень страшно от осознания непонятности происходившего. Нам ведь толком что к чему не объяснили, – успамiнаy лётчык Клiм Алегаy, – тем более пришлось ужаснуться, видя, как эта птица пожирала тучи, словно старалась опередить нас». Нельга забыць таго наймацнейшага патрыятычнага парыву, з якiм птушка фенiкс iмкнулася захiнуць сваю родную зямлю ад жудаснай бяды. Цi выжыла яна пасля гэтага, мы не ведаем. Вельмi хочацца верыць, што яна i да сёння жыве y гушчарах Палесся, дзе не ступае нага чалавека. Жыве i гоiць свае раны, каб урэшце зноy з’явiцца y нашым небе, даводзячы свету сваю i нашу неyмiручасць.



    2004 г.




«Пчолачкi гудуць…», або Кароткая гiсторыя крыyскага сакральнага пчалярства


У 1855 г. краязнавец Павел Шпiлеyскi у часопiсе «Зори Замоскворечья» апублiкаваy даволi дзiyную беларускую легенду. Сам аyтар публiкацыi называy яе народнай прыпавесцю («простонародная притча»). Згодна з легендай, калi першыя беларусы жылi y раi, Бог пасадзiy недалёка ад iх жытла два сады. І y адным, i y другiм садзе раслi яблынi i грушы. Аднак у першым гэта былi дзiчкi, а y другiм акультураныя («гойныя») дрэвы з сакавiтымi салодкiмi пладамi. Дрэвы y абодвух садах выраслi вельмi хутка, бо «як жэ ж iначэй? Бог вiць саджаy». Першых беларусаy Бог адразу папярэдзiy, што y нiводзiн сад яны не павiнны «тачыць насоy». Акрамя папярэджання, Ён абгарадзiy кожны сад высокiм парканам. Але як толькi сады «yвабралiся y красу i сiлу» беларусам стала мутарна – «так пладоy божых паспытаць хацелi». Спачатку дужа баялiся, але потым асмелiлiся пайсцi y сад, дзе раслi дзiчкi. Яны разважылi, што «калi Бог угневаецца i стане на iх сварыцца, так за дзiчкi яго гнеy i сварка будзе меншаю, нiж за салодкiя яблыкi i грушы». Беларусы з цяжкасцю перабралiся праз паркан, назрывалi кiславатых пладоy i наелiся iмi, ажно ледзь дыхалi i мучылiся ад «джагi» (пякоткi). У такiм стане Бог i заспеy iх. Ён не праяyляy вонкава свой гнеy i не лаяyся на бедакоy. Але сказаy: «Як вы панадзiлiся y дзiчкi, дык адцеперся самi будзеце такiмi, бытта гестыя дрэвы». Не, Бог не ператварыy беларусаy у дзiчкi фiзiчна, але зрабiy iх дзiчкамi свядомаснымi. І ад тых часоy, падводзiць рысу легенда, «беларусам, каб душа iх слодыччу i сакавiтасцю беларушчыны напоyнiлася, трэба рабiць прышчэпку».[43 - Шпилевский П. Бог в простонародной белорусской притче // Зори Замоскворечья. 1855. № 5. С. 55–57.]

Нi y тэксце легенды, нi y каментарах да публiкацыi не тлумачыцца, якая прышчэпка патрэбна беларусам-дзiчкам, каб адчуць сябе сапраyднымi беларусамi. Не зусiм зразумела таксама паходжанне легенды. Ва yступным слове Павел Шпiлеyскi месцам запiсу называе вёску Мамутовiчы, «лежащую в бескрайних красотах с отрочества милого Белорусского края». Мiж тым у каментарах пэyныя моyныя асаблiвасцi легенды ён называе «характерными для народных говоров окрестностей Слонима». Але каля Слонiма вёскi з назвай Мамутовiчы y ХІХ ст. не было. Вiдавочна, што Шпiлеyскi нешта недагаворваy або папросту сам стварыy стылiзацыю пад народную легенду.

У кожным разе i сюжэт, i агульны каштоyнасны пасыл гэтага твору yражваюць сваёй сiмволiкай i глыбокiм сэнсам. Апроч таго, што тут цi не yпершыню y нашай гiсторыi yжываецца паняцце «беларушчына», твор вельмi востра y алегарычнай форме адлюстроyвае адно з выклятых пытанняy беларускай iдэi: пытанне мовы i этнiчнай свядомасцi. Гэта тое самае пытанне, якое y правакацыйнай форме y 2009 г. паставiy перад чытачамi свайго блога тульскi беларус Уладзiмiр Васькоy: «Ужо прыкладна 450 гадоy намаганнi зрабiць беларускую мову «роyнай сярод роyных» нi да чаго нi прывялi. Як не хацелi людзi y сваёй масе на ёй пiсаць, так i не хочуць. Цiкава, цi зменiцца нешта y блiжэйшыя 50 гадоy? Цi мы апошнiя з магiкан?».[44 - Васькоy Ул. Ужо прыкладна 450 гадоy… // http://palivac.livejournal.com/254959.html] Гэта тое самае пытанне, якое y 1891 г. ставiy перад чытачамi сваёй «Дудкi беларускай» Францiшак Багушэвiч: «Божа ж мой, Божа! Што ж мы за такiя бяздольныя. Якаясь маленькая Булгарыя – са жменя таго народу – якiясьцi Харваты, Чэхi, Маларосы… маюць па-свайму пiсаныя i друкованыя ксёнжачкi i газэты, i набожныя, i смешныя, i слёзныя, i гiсторыйкi, i баячкi; i дзеткi iх чытаюць так, як i гавораць, а y нас як бы захацеy цыдулку цi да бацькi лiсток напiсаць па-свойму, дык, можа б, i y сваёй вёсцы людзi сказалi, што «пiша па-мужыцку», i як дурня абсмяялi б!».[45 - Багушэвiч Ф. Творы. Мн., 1991. С. 16.]

І сёння, i сто гадоy таму, i y часы Паyла Шпiлеyскага, не зважаючы на розны маштаб пашыранасцi беларускай мовы, пытанне застаецца адным i тым жа: якi iмпульс змушае раптоyна навяртацца (або вяртацца) у беларушчыну iнертных, схiльных падпадаць пад староннiя культурныя yплывы жыхароy Беларусi?

Загадка прышчэпкi беларускасцi заставалася да нядаyняга часу не толькi неразгаданай, але i слаба прыкметнай у дыскурсе беларускай iдэi. Сучасны культуролаг Панас Сiвабародзька лiчыць, што прышчэпка з легенды Шпiлеyскага, гэта адно вобраз парадаксальнага збегу грамадска-палiтычных, сацыяльна-эканамiчных i рэлiгiйна-культурных абставiн, у вынiку якога частка беларусаy губляе сваю iнертнасць i падатлiвасць староннiм уплывам. Доктар медыцынскiх навук Альберт Зёлкiн мяркуе, што y легендзе зашыфравана праблема недахопу ёду y арганiзмах беларусаy. На яго думку, маторамi беларускага руху заyжды былi тыя yраджэнцы Беларусi, якiя спажывалi шмат ёдаyтрымальных прадуктаy: «Недарма асноyная маса нашых адраджэнцаy паходзiла са шляхты – шляхта мела больш магчымасцяy сiлкавацца прадуктамi, якiя yтрымлiваюць ёд». Рэдактар газеты «Х-схроны» уфолаг, Аскольд Мянжынскi сцвярджае, што прышчэпку з легенды трэба yспрымаць амаль лiтаральна. «Беларускi праект – гэта толькi частка вялiкага эксперымента, якi ставiць магутная iншапланетная цывiлiзацыя, – заяyляе ён. – Па невядомым крытэру iншапланетнiкi абiраюць жыхароy Беларусi, дастаyляюць iх y сакрэтныя лабараторыi на адной з касмiчных станцый, змяняюць фармат iх свядомасцi i потым вяртаюць назад. Большасць з тых, хто прайшоy праз гэта, нiчога не памятае i спрабуе растлумачыць свой зварот да беларушчыны нейкiмi рацыянальнымi довадамi, якiя пераважна выглядаюць досыць смешна».[46 - Беларуская прышчэпка для тутэйшай дзiчкi: круглы стол 29 лютага 2008 г. // Новая Атлантида. 2008. № 1. С. 18–31.]

Як бачна, разбежка y меркаваннях вельмi шырокая. Аднак пры yсёй павазе да аyтараy нiводная з гэтых версiй пры yважлiвым звароце да гiстарычных крынiц не вытрымлiвае нiякай крытыкi. Зрэшты, перш, чым выкласцi свой добра абгрунтаваны i падмацаваны сур’ёзнай крынiцавай базай пункт гледжання, хацеy бы yзгадаць пэyную гiсторыю з уласнага дзяцiнства. У пачатку 1980-х гг., на схiле брэжнеyскай эпохi, калi я быy маленькiм чатырохгадовым жэyжыкам, са мной здарылася бяда. Было гэта y вёсцы Гарысты Веткаyскага раёна. Падчас цётчынага вяселля я з кiмсьцi шлындаy па вясковых вулках i yрэшце апынуyся на чыёйсьцi прысядзiбнай пасецы. Мне yпершыню давялося бачыць пчалiныя хаткi. Я зачаравана глядзеy на вуллi i на мiтусню пчолаy на прылётных дошках каля ляткоy. Дзiцячая прага да эксперыментаy спарадзiла недаравальнае жаданне наступiць на пчалiную мiтусню нагой. Нiхто ж не папярэдзiy, што так рабiць нельга. Пчолы наляцелi на мяне, i я на сваёй малечай скуры спазнаy, як яны «боронять ульев своих».

Боль i шок выцерлi з маёй памяцi yсё, што адбывалася са мной адразу пасля пчалiнай атакi. Але напэyна акурат тады я назваy абаронцаy вулляy няправiльнымi пчолкамi («Няправiльныя пчолкi наторкалi iголкi», – неяк так сказаy я). Цяжка меркаваць, паyстала гэтая характарыстыка y маёй галаве цалкам самастойна цi пад уплывам культавага савецкага мульцiка пра мядзведзя Вiнi-Пуха i яго сяброy. Аднак з вышынi сённяшнiх гадоy я yпэyнена кажу, што тады выпадкова прайшоy адмысловую iнiцыяцыю праз джаленне сапраyды спецыфiчных беларускiх пчолаy – тую самую прышчэпку беларушчыны з легенды Шпiлеyскага.[47 - Балахонаy С. Звышнатуральнае пачуццё // http://budzma.org/projects/belarus/syarhyey-balakhonaw-irracyyanalnaye-pachuccyo.html] Мне даyно здавалася, што нешта з гэтым джаленнем не так. Але толькi нядаyнiя архiyныя i букiнiстычныя знаходкi пацвердзiлi мае самыя смелыя здагадкi.

Вядомая даследчыца Серафiма Скрыдлеyская здолела адшукаць фрагменты барочнага раману пачатку XVIII ст., стылiзаванага пад дзённiкавыя запiсы сярэдняга беларускага шляхцiца. Захаваyся i загаловак гэтага yнiкальнага твору – «Дыярыуш о деях размоитых пана Михала Винярскага-Пуховскаго а вшеляких другах онаго, суполный реестр яковых велекроть надалей пререкается». Нават павярхоyнае знаёмства з гэтымi фрагментамi дае магчымасць сцвердзiць, што аyтар кнiгi «Вiнi-Пух» Алан Аляксандр Мiлн быy не проста знаёмы са старабеларускiм раманам (цi нейкiм яго спiсам), але i пазычыy з яго многiя пасажы, набор персанажаy, перамянiyшы, што праyда, бальшыню вобразаy з чалавечых на звярыныя: Вiнi-Пух (Winnie-the-Pooh) – Мiхал Вiнярскi-Пухоyскi, Свiнчо (Piglet) – Ян Багуслаy Свiнка, Тыгра (Tigger) – Палямон Рысiнскi, Трусiк (Rabbit) – Юры Дзямiд Караль Трусевiч, Крыстафер Робiн (Christopher Robin) – Крыштаф Радзiвiл. Пакiдаючы адмыслоyцам праблему далейшага высвятлення паралеляy мiж гэтымi творамi, прапаную звярнуцца да цiкавага yрыyку, якi тычыцца няправiльных пчолаy (у Мiлна – the wrong sort of bees).

Дазволю сабе працытаваць даволi абсяжны кавалак старабеларускага тэксту з пэyнымi арфаграфiчнымi i сiнтаксiчнымi праyкамi. Мiхал Вiнярскi-Пухоyскi захацеy мёду дзiкiх пчол i yскараскаyся на высознае дрэва, у дупле якога пчолы жылi. Седзячы на галiне, ён стаy беспаспяхова yдаваць з сябе хмару, якая зачапiлася за вяршалiну. Асцерагаючыся пчолаy, Мiхал папрасiy свайго сябра Крыштафа Радзiвiла чытаць малiтву на дождж. Вось жа: «Пан Крыштоф не ведал оной молитвы, але ж барздо скемил, што требо робити, и зачал спевати: «Богародзицо, дзевице, богославена Марыя! У твекго сына, кгосподзина матко зволена – Марыя! Зычы ж нам, спусти ж нам переливных дощов!». Бчолы стали ся поводить еще боле дивным обычаем, и я мусел теж распочати спев:

		Над Литвою хмары хмурно ходять,
		«Баяров» скачуть, карагоды водять,
		Карты раскладають, у фараона гуляють,
		Древы хистають, за голье ся чепляють.

Бчолы, як дотоле гудбарыли велми дивно. Колькидзесят оных вылетели з дупла и оточыли мя з усих строн. Една ж з онаго роя села мне на кирпу и уджалила боляче, што я ледва стрывал того глума а здирства. А стрывал я катованье тое, бо дуже ся устрашыл, же бчолы ся накинут и переджгуть мя грешнаго всего чысто. Я крыкнул до пана Крыштофа, даючи ему зведомье, же бчолы, кторыя оточыли мя, крывыя бчолы суть. И же се пчолы, кторыя мед крывый вычварають. Пан Крыштоф постал в подиве немалом. Я хотел был злезти долу, але убоялся. Волал пану Крыштофу, абы той з мушкета люб ручницы стрелил и перебил галину, на кторой я восседал. В превеликих сумненьях пукнул друг мой ласкавый ажно з гаковницы, мало не вынес мне стегна полову. Я заляментовал, а бчолы крывыя стали мя джалити люто. Пан Крыштоф пукнул з гаковницы еще раз, перебил галину и дал мне ратунку од тых бчол крывых».[48 - Дыярыуш о деях размоитых пана Михала Винярскага-Пуховскаго. Прыватная бiблiятэка Серафiмы Скрыдлоyскай. Пагiнацыя адсутнiчае.]

Як бачна, у старабеларускiм тэксце пчолы называюцца «бчолы крывыя». Інтэрпрэтаваць гэта можна не толькi y сэнсе «няправiльныя», «няслушныя», але i y значэннi «тыя, што звязаныя з крывамi (крэвамi), крывiччынай». Верагоднасць такога сэнсу Мiлн (цi невядомы нам пасярэднiк) чыста выпусцiy з пад увагi. Мiж тым аyтар «Дыярыуша» у своеасаблiвым пралогу падкрэслiy: «А был бы дыярыуш оный па-полску албо навет лациною списаный, кабы не бчол крывых покусы, завдяки кторым я, грешная душа, до своевицы ся повернул». Безумоyна, пададзены эпiзод i прызнанне аyтара лягчэй за yсё трактаваць як барочныя вымудры. Аднак на сённяшнi момант ёсць усе падставы сцвярджаць, што «крывыя бчолы» былi рэальнасцю не толькi XVIII ст., але i iншых часоy – як ранейшых, гэтак i больш познiх.

Першыя згадкi пра крывых пчол (будзем iх так называць дзеля зручнасцi) сягаюць у сiвую мiнуyшчыну. Вiдаць, што яны iснавалi yжо y VI ст. да н. э. i выкарыстоyвалiся нашымi далёкiмi продкамi неyрамi як сродак абароны ад чужынцаy. Вядома, што неyры з шэрагам iншых народаy нашай часткi Еyропы адмовiлiся дапамагаць скiфам у ваенным канфлiкце з персiдскiм валадаром Дарыем: «Калi б вы раней не зрабiлi крыyды персам i не пачалi ваяваць з iмi, тады б мы yважылi вашу просьбу слушнай i з ахвотай дапамаглi б вам. Аднак вы без нашай дапамогi yварвалiся y зямлю персаy i валодалi ёю, пакуль боства патурала гэтаму. Цяпер жа ж боства спрыяе iм, i персы жадаюць адплацiць вам гэтак жа».[49 - Герадот. История. Ленинград, 1972. С. 213.] Аднак персiдскiя войскi y сваiм пераследзе скiфаy не зважалi на тое, хто з народаy стаy скiфскiм хаyруснiкам, а хто не. Калi даваць веры «бацьку гiсторыi» Герадоту, то персы здолелi застрашыць неyраy i прымусiлi iх адступiць на поyнач. Але малавядомы сёння Герадот Малодшы (або y памылковым сярэднявечным напiсаннi – Герадзот)[50 - Традыцыя называе яго пазашлюбным сынам Герадота (верагодна, ад жанчыны з племенi будзiнаy). Герадот Малодшы yсё свядомае жыццё iмкнуyся выпраyляць бацькавы памылкi. У часе адной са спрэчак з нагоды iнтэрпрэтацыi падзеяy паходу Дарыя І на Вялiкую Скiфiю ён выкрыкнуy Герадоту: «Бацька, ты тут не адзiн!».] аспрэчваy слушнасць такога апiсання падзей: «Застрашыyшы андрафагаy, персы скiравалiся y зямлю неyраy, мяркуючы i там пасеяць досыць страху. Аднак наблiжаючыся да Неyрыды, яны yбачылi шчыльную сцяну, якая дзiyна гула. Пра гэтае дзiва нiхто з праваднiкоy раней не паведамляy. Персы наважылiся падыйсцi блiжэй i былi моцна yражаны yбачаным вiдовiшчам: памянёную сцяну yтварала незлiчоная колькасць пчолаy. І Дарый, i яго дарадцы згадалi, што неyры слылi чараyнiкамi, а цяпер пераканалiся y гэтым на yласныя вочы. Калi здарылася, што некаторыя пчолы yджалiлi некалькiх воiнаy, то yсе зразумелi, што пчолы няпростыя, бо, уджалiyшы, не памiралi, а працягвалi лятаць i пагрозлiва гусцi. Але i гэты цуд не быy цудам у параyнаннi з тым, што yджаленыя персiдскiя воiны раптоyна для yсiх пераходзiлi на гаворку неyраy, звяртаючыся да пчолаy: «Нi баi сiн, iсмi драyгу» («?? ??? ???, ???? ??????»). Гэта азначае: «Не бойся, я – друг». Разумеючы, што перайсцi пчалiную сцяну без шкоды для войска немагчыма, персы вырашылi пакiнуць неyраy у спакоi».[51 - Цыт. паводле: Свербинский Х. Страсти вокруг Геродота Младшего // Вестник исторических древностей. Москва, 2000. Вып. 25. С. 77–78.]




