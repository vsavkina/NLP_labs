Музы i свiннi
Уладзiслаy Ахроменка


Аyтар прапаноyвае свайму чытачу шэраг амаль лубачных герояy савецкага i постсавецкага часу, з якiмi той у рэальным жыццi наyрад цi сутыкаyся, а калi i сутыкаyся, то хутчэй за yсё глядзеy на iх зусiм iншымi вачыма. Усе гэтыя гангстары, Шастаковiчы, акторы i бiзнесоyцы выглядаюць так схематычна, нiбыта iх толькi што выцягнулi з тэлескрынi, па якой акурат круцяць серыял пятага гатунку, дзе шалёна змяшалiся сюжэтныя штампы, побытавыя стэрэатыпы, састарэлыя yяyленнi пра dolce vita i безлiч iншых гукавых эфектаy.





Уладзiслаy Ахроменка

Музы i свiннi








© Уладзiслаy Ахроменка, 2014

© Распаyсюджванне. ТАА «Электронная кнiгарня», 2016





Музы i свiннi


Калi раскруцiць глобус i неадрыyна yглядацца y яго недзе памiж пяцьдзясят другой i пяцьдзясят шостай паралелямi паyночнае шыраты, то yваччу рана цi позна акрэслiцца пяшчотна-смарагдавы пяцiкутнiк, расквечаны камуфляжнымi плямкамi пясочных узвышшаy, валошкавых азёраy i yльтрамарынавых рэчак. Сваiмi абрысамi пяцiкутнiк нагадвае невялiчкi кантынент, прынесены y Еyропу загадкавымi вятрамi i акуратна yпiсаны y самую яе сярэдзiну.

Калi павялiчыць камуфляжны абшар i глянуць на яго прымружаным вокам, то пры жаданнi можна yбачыць i тамтэйшых насельнiкаy. Гэта працавiтыя гаспадары i шчаслiвыя халопы, сцiплыя iнтэлiгенты i брутальныя гопнiкi, цнатлiвыя каралеyны i недарагiя прастытуткi. Ёсць яшчэ адстаyныя партызаны, патрыятычныя пярэваратнi, маркотныя музы i калгасныя свiннi.

Свiннi i yладараць на yсiм гэтым абшары: пiшуць законы, дбаюць пра прагрэс i, галоyнае – размяркоyваюць харч. Штодня да ночваy з камбiкормам дысцыплiнавана шнуруецца цi не yсё наяyнае насельнiцтва: гаспадары, гопнiкi, партызаны, пярэваратнi, iнтэлiгенты, i нават каралеyны. Парадак у чэргах аб’ядноyвае сэрцы i накiроyвае розумы амаль усiх свiнскiх падданых, а для некаторых нават замяняе iмкненне да шчасця.

Але здараецца, што харчу на yсiх не стае, i тады y чэргах нясмела прыгадваюць пра свабоду. Гэта iмгненна руйнуе парадак, бо свабоду кожны разумее па-свойму: гопнiк – беспакарана ссаць у пад’ездзе, прастытутка – адвольна падвышаць таксу, а iнтэлiгент – з’едлiва крытыкаваць аплылых кныроy.

Такi момант самы прыдатны для з’яyлення музаy, бо сытасць не спрыяе росквiту мастацтваy. Прыyкрасныя паненкi становяцца роyнааддалена ад пад’езда, бардэля i Акадэмii навук, настройваюць залатыя кiфары i спяваюць узвышаныя гiмны пра годных ды адважных герояy. Прытым, некаторыя дзеyкi нават спрабуюць уцягнуць несвядомых гледачоy у несанкцыяваны карагод.

Людства хаyкае пашчэнкамi, нясмела таньчыць i спакваля наблiжаецца да катарсiсу. Але ж у гэты момант з блiжэйшага свiнакомплекса прыбягаюць байцоyскiя кабаны. Музам iмгненна выстаyляецца абвiнавачанне y падрыyной, злачыннай дзейнасцi. У падрыyной – таму што мастацтва прымушае глядзець на свет iншымi вачыма. А y злачыннай – бо правакуе жаданне гэты свет змянiць. Музы спрабуюць давесцi, што яны yсяго толькi законапаслухмяныя паэткi чыстае красы, але ж раз’юшаныя кабаны адбiраюць у дзявуль кiфары, з асалодай лупцуюць iх дужымi капытамi па налiтых цыцках i валакуць злачынак да вязнiцы.

Вятры разносяць па краi yрыyкi пашкамутаных спеваy. Словы пацеркамi абсыпаюцца долу. Але ж загадкавыя магнiтныя iмпульсы, якiя нябачна вiруюць над гэтым краем, цудадзейна складаюць з напаyзабытых словаy найноyшыя фразы, абзацы i рыфмы. Толькi цяпер спалучэннi персанажаy, сiтуацый i iерархiй фантасмагарычнае i выбуховае. Пазалота абсыпаецца з герояy, бы луска з карасёy. На месцы зляцелых нiмбаy раптоyна выторкваюцца д’ябльскiя рогi, але ж i праз чорную звярыную поyсць iншым разам прарастаюць карункавыя анёльскiя крылцы.

Неyзабаве перакручаныя гiсторыi становяцца гарадскiм фальклорам i нават набываюць легiтымнасць нацыянальных мiфаy. Як i мае быць, гэтыя мiфы iснуюць незалежна ад музаy, а yжо ад свiнняy – i пагатоy. З цягам часу мiфы абрастаюць падрабязнасцямi, набiраюцца глянцам i выпраyляюцца шпацыраваць па свеце, бы вольналюбныя каты. І без тае сучаснае мiфалогii немажлiва зразумець насельнiкаy камуфляванага пяцiкутнiка, якi называецца Беларуссю.

А тым больш – iх палюбiць.




І. Клiа. Муза гiсторыi





Як Дзед Талаш пабываy на прыёме y таварыша Сталiна


Падчас Другой Сусветнай вайны найбуйнейшым асяродкам беларускай культуры быy наменклатурны гатэль «Масква» у горадзе з такiм жа назовам. У «Маскву», што месцiлася непадалёк ад Чырвонай плошчы, ад самага пачатку вайны звозiлi беларускую савецкую iнтэлiгенцыю з занятай немцамi тэрыторыi. Па хуткiм часе на чацвертым паверсе падабралася досыць ладная кампанiя: народны паэт Якуб Колас, дзiцячы пiсьменнiк Мiхась Лынькоy, празаiк Кузьма Чорны, спявачка Ларыса Александроyская…

Увосень 1943 года y элiтным гатэлi з’явiyся незвычайны госць: сiвы дзядок у зашмальцаваным паляшуцкiм кажушку, прапаленых нагавiцах i стаптаных ботах, змазаных дзёгцем. Пакручаныя палiартрытам пальцы сцiскалi смярдзючую люльку. Дзеда суправаджалi двое супрацоyнiкаy НКВД. Прытым адзiн абярэжна нёс падрапаны дзедаy чамадан, перацяты раскудлачанай вяроyкай, а другi з падкрэсленай павагай падтрымлiваy старога пад локаць.

Фармуляр на новага пастаяльца запаyняy адзiн з энкавэдэшнiкаy. Адмiнiстратарка, якую yвогуле цяжка было нечым здзiвiць, недаверлiва перачытала запiс i сцiпла yдакладнiла: маyляy, няyжо новаму пастаяльцу сапраyды дзевяноста дзевяць гадоy… можа, якая памылка?

– У нас у НКВД нiколi не памыляюцца! – прымружыyся першы чэкiст.

– Нумар дайце самы лепшы, з бронi ЦК! І абавязкова з вiдам на Крэмль! – запатрабаваy другi.

Зляканая адмiнiстратарка хацела было яшчэ нешта запытацца, але тут нечакана падаy голас дзiyны госць.

– Тут табе, дзявуля, не воyкi пярдзяць, а людзi гавараць! – гаркнуy дзевяностадзевяцiгадовы стары так, што крышталёвыя жырандолi y фае злякана ценькнулi. – Ключы ад хаты давай!

Не прайшло i гадзiны, як уся беларуская дыяспара, якая жыла на чацвертым паверсе, ужо ведала, што y «Маскву» засялiyся Васiль Ісакавiч Талаш. Той самы, якi стаyся правобразам Дзеда Талаша y знакамiтай партызанская аповесцi Якуба Коласа «Дрыгва».

Для лiтаратурна-мастацкага бамонду БССР навiна гэтая была супастаyляльнай хiба што з бамбёжкай гатэлю «Масква» сотняй «Юнкерсаy». Бо yсе выдатна разумелi, чаго ад гэтага палешука можна чакаць.

Народны паэт Якуб Колас адразу прыгадаy, як Васiль Ісакавiч нахабна вымантачваy з яго частку ганарараy за «Дрыгву» – маyляy, аyтар без дазволу скарыстаy светлы Талашовы вобраз. Дзiцячы пiсьменнiк, а па сумяшчальнiцтву i старшыня праyлення Саюза Пiсьменнiкаy БССР Мiхась Лынкоy яшчэ не забыyся пра скаргi, якiя Дзед Талаш страчыy асабiста яму – маyляy, аyтар «Дрыгвы» зламысна сфальшаваy мае партызанскiя геройствы, бо насамрэч я паклаy не трох легiянераy-пiлсудчыкаy, як той хлуслiвы пясняр напiсаy, а цэлых пяць. Спявачка Ларыса Александроyская добра памятала, як на адным урадавым канцэрце пушчанскi дзед зароy на yвесь Оперны тэатр, указваючы на яе дэкальтэ – «у цябе, дзявуля, сукня падраная!» Празаiку Кузьму Чорнаму таксама было што сказаць, але восем месяцаy, праведзеных у мiнскай турме НКВД, прывучылi яго нiколi i нiякiя згадкi не агучваць.

Увечары выбiтныя дзеячы культуры збiраюцца y нумары Мiхася Лынькова. Ранейшае спакойнае жыццё скончылася; ад Васiля Ісакавiча y кожны момант можна чакаць неверагодных выбрыкаy i брутальных неспадзяванак. Так што трэба думаць, як цяпер жыць з народным героем пад адным дахам. Настрой звышпаганы, i нават армянскi каньяк з рэстарацыi «Масквы» не дапамагае яго падвысiць.

Першым, як i мае быць па рангу, выказваецца Якуб Колас. І выказваецца ён у тым сэнсе, што нашыя палешукi – людзi страшныя. Першае слова y iх не «мама», а «дай», а слова «бяры» яны yвогуле не ведаюць. Рана цi позна нясцiплы Васiль Ісакавiч пачне i y Маскве больш належнага патрабаваць. Што тады пра нас, савецкiх беларусаy, падумаюць партыя, урад i асабiста таварыш Сталiн? Падвядзе нас усiх пад манастыр!

Ларыса Александроyская тужлiва yздыхае. Маyляy, да нашага берага нiчога добрага не прыплыве: то трэска, то гаyно. Сядзеy бы стары y сваёй дрыгве, дык не – у Маскву прывезлi! І нашто толькi ён тут спатрэбiyся?

Мiхась Лынькоy, чалавек абазнаны y лiтаратурна-партыйным будаyнiцтве, дзелавiта адказвае, нашто. Дзед Талаш – наша беларускае yсё. Партызаны-партызаны, беларускiя сыны. Подзвiг народа несмяротны. Жывы сымбаль, карацей. Тым больш, што такога каларытнага прыгажуна з пушчанскiм каyтуном не сорамна i y «Хронiцы дня» паказаць. А то i прадэманстраваць якой дэлегацыi саюзнiкаy: пакуль вы з Другiм фронтам марудзiце, у нас нават стогадовыя ваююць! Таму i даставiлi дзеда акурат з таемнага аэрадрома на Любаншчыне y Маскву па асабiстым загадзе таварыша Пантылеймона Панамарэнкi, найгалоyнага начальнiка партызанскага руху пры Стаyцы Вярхоyнага Галоyнакамандавання. А y народныя мсцiyцы, мiж iншым, паляшук iсцi не хацеy, яго туды падпольны гаркам абяцанкамi завабiy: маyляy, атрымаеш пасля перамогi гектар пакосу…

Кузьма Чорны злякана паказвае вачыма то на электрычную разетку, то на жырандолю: забылiся, што y «Маскве» нават у сценаy ёсць вушы? Тут нядаyна адзiн народны паэт таксама лiшняе нападпiтку трымцеy, дык потым выпадкова са сходаy звалiyся… То дагаворыцеся!

Размова доyжыцца да самае ночы, але анi стратэгiя, анi тактыка далейшага жыцця нешта не выпрацоyваюцца. Нават каньяк не iдзе – так i застаецца y пляшцы.

А Васiль Ісакавiч тым часам вельмi хутка засвойваецца y элiтнай «Маскве». З вясковай непасрэднасцю шчыкае за дупы маладых пакаёвак. Гаспадарчым вокам прыглядаецца да багатага гатэльнага рыштунку – маyляy, а як гэта можна y пушчах Палесся скарыстаць? І yвесь час нешта патрабуе i патрабуе. У адмiнiстратаркi – чайнiк, у пакаёyкi – мыла, у заyгаса – анучы на парцянкi… Але ж сам, паскуда сквапная, нiколi нiкому нiчога не дае, нават калi нейкую драбязу просяць. Увесь гатэль бачыy, як адзiн заслужаны генерал y старога прыкурыць папрасiy, дык Талаш яму адразу: «Смалы табе з каланiцы! Свой агонь трэба мець!..»

Гатэльны люд паглядае на народнага мсцiyцу нiякавата. Але запярэчыць баiцца. Усе разумеюць: адно слова yпоперак – i зухаваты дзядок iх проста па сценцы размажа. А яшчэ разумеюць, што з такiм народам нам анiякiя акупанты не страшныя. Гэта сёння паляшук нашаму генералу y агнi адмовiy. А што будзе, калi y яго прыхадзень-фрыц запатрабуе «млека-яйкi-шнапс»? Хана yсяму Вермахту…

Тым часам партызан засвойвае новыя тэрыторыi. У нумары ён нудзiцца. А таму шторанiцы сядае y сваiх этнаграфiчных трантах проста на ганак «Масквы», распальвае люльку i аглядае краявiды. На Манежнай, акурат насупраць гатэлю, стаiць мiлiцыянт-рэгулiроyшчык y доyгiм скураным плашчы. І з кожным разам гэты мiлiцыянт цiкавiць дзядка yсё больш i больш.

Нарэшце Васiль Ісакавiч выбiвае люльку аб ганак, падымаецца i рашуча iдзе да рэгулiроyшчыка.

– Слухай, сынок, – мружыцца паляшук на крамлёyскую сцяну. – Мне сказалi, што за гэтым зубчастым плотам сам таварыш Сталiн жыве. Дык скажы яму, што я вельмi хачу з iм сустрэцца!

– Таварыш Сталiн цяпер сапраyды y Крамлi, – падкрэслена ветлiва адказвае праiнструктаваны мiлiцыянт. – Але цяпер ён моцна заняты. Так што iдзi лепш, Васiль Ісакавiч, у свой нумар!

– Ат, заyсёды так: служы пану верна, дык ён табе пердне! – разгублена выдыхае стары. – І yсё ж, як пабачыш таварыша Сталiна – дык перадай маю просьбу!

Наступным днём у ганка гатэля «Масква» спыняецца доyгi чорны легкавiк, з каторага выходзiць двое чэкiстаy – тых самых, якiя i прывезлi Васiля Ісакавiча y гатэль. Твары y iх суворыя i засяроджаныя. Сiнхронна трапляючы y нагу, чэкiсты нетаропка падымаюцца сходамi на чацверты паверх. Адзiн, як i мае быць паводле iнструкцыi, становiцца злева ад Талашовага нумара i кладзе руку на расшпiленую кабуру. Другi афiцыйна грукаецца y дзверы.

– Грамадзянiн Талаш Васiль Ісакавiч! – крамлёyскiмi курантамi разносiцца па гудкiм гатэльным калiдоры. – Імём таварыша Сталiна загадваю вам неадкладна адчынiць!..

Старога пад спачувальныя позiркi гатэльнай публiкi пад пахi цягнуць да страшнага легкавiка, i той хуценька ад’язджае ад гатэля y невядомым кiрунку.

Па хуткiм часе y Мiхася Лынькова збiраюцца yсе бээсэсэраyскiя трубадуры i менестрэлi. Тое, што былы партызан, а цяпер выкрыты вораг народа Талаш В. І. ужо на Лубянцы, нi y каго сумневу не выклiкае. І яго прызнанне y падрыхтоyцы замаху на жыццё таварыша Сталiна – справа часу i следчай тэхнiкi. Давыёжваyся, стары пёрд! Давымантачваyся, жадоба паляшуцкая! Не, каб у сваiм нумары чарку пацiху куляць ды пакаёвак за цыцкi мацаць – у Крэмль яму захацелася! Так што цяпер усёй беларускай савецкай iнтэлiгенцыi з-за гэтага смярдзючага дзядка адна дарога – у ГУЛАГ.

Якуб Колас лiхаманкава прыкiдае, якiя паперы яму трэба спалiць. Мiхась Лынькоy упарта спрабуе датэлефанавацца таварышу Панамарэнку – маyляy, гэта наш народны герой самастойна з глузду з’ехаy, мы яго нi на што такое не падбухторвалi! Ларыса Александроyская прафесiйна i разважлiва складае будучы рэпертуар для магаданскага тэатру. І толькi Кузьма Чорны надзiва спакойны; ён чалавек дасведчаны, нiякiх залiшнiх папераy у яго няма, затое турэмны чамаданчык даyно yжо сабраны i пад ложкам стаiць.

Раптам расчыняюцца дзверы, i y нумар увальваецца Дзед Талаш. У зубах у яго смярдзючая люлька, у руках – грувасткая валiза, а y вачах – праyдзiвае шчасце.

– Дзе быy, Васiль Ісакавiч? – перадiнфарктным голасам пытаецца Якуб Колас. – У эн-ка-вэ-дэ?

– На хера яны мне здалiся? – незалежна нiжа плячыма стары. – Я гасцяваy у таварыша Сталiна.

– І што ты там рабiy? – надзiва роyна yдакладняе Мiхась Лынькоy.

– Як гэта што? – яшчэ больш незалежна здзiyляецца Дзед Талаш. – Гаварыy з iм! Ат, я ж то ведаю, як з панамi правiльна размаyляць!.. Спярша кажу: неадкладна выпраyляй, мяне, таварыш Сталiн, y нашыя партызанскiя лясы, гiтлерцаy паганых бiць! А таварыш Сталiн у адказ: не магу, Васiль Ісакавiч, ты сваё яшчэ y мiнулую вайну з белапалякамi адваяваy, адпачывай лепш тут! А каб табе лепш адпачывалася, прасi y мяне, што хочаш!

– І што, – жахаецца Ларыса Александроyская, – ты y самога таварыша Сталiна… нешта прасiy?

– А то! – пацвярджае паляшук цынiчна i самазадаволена. – Кажу: дай мне, таварыш Сталiн, самы доyгi скураны плашч.

З гэтымi словамi дзед расшпiльвае валiзу, з сярэдзiны каторай спрэсаванай паюснай iкрой блiшчыць нешта чорнае i шляхотнае.

У пакоi адбываецца маyчанне. Беларуская савецкая iнтэлiгенцыя недаверлiва хаyкае на падарунак, якi шкодны дзед пераможна дэманструе прысутным. Сiтуацыя абсалютна фантасмагарычная: у Беларусi – немцы, у Крамлi – Сталiн, а ва yрадавым гатэлi стогадовае пушчанскае дзiцё пахваляецца чарговым здабыткам. І тут нарэшце не вытрымлiвае памяркоyны i талерантны Кузьма Чорны:

– А навошта табе, дзед, у тваiх пушчах Палесся такая дарагая рэч?

– Як гэта навошта! – шчыра здзiyляецца Дзед Талаш. – Ды хiба не разумееце, што нiз таго плашча можна адрэзаць i дабрачыя боты пашыць, а з астатняга спраyная куртка атрымаецца!..




Як амерыканскi гангстэр Меер Ланскi ахвяраваy грошы на Гарадзенскую Харальную сiнагогу


Самыя сантыментальныя людзi y свеце – прафесiйныя крымiнальнiкi. Цi не кожны бязлiтасны бандыт i спрактыкаваны забойца будзе натхнёна пахваляцца сваiмi крывавымi справамi, але варта такому паслухаць блатную баладу цi пачытаць шчамлiвы вершык – злачынца абавязкова расчулiцца i пусцiць слязу.

Знакамiты амерыканскi гангстэр Меер Ланскi нiколi не вызначаyся анi душэyным сантыментам, анi настальгiчнымi комплексамi. Правiнцыйная Гародня, дзе Меер з’явiyся на свет цi то пад прозвiшчам Шушланоyскi, цi то як Сачаyлянскi, да прасветленых сантыментаy асаблiва не схiляла: занядбаная халупа y раёне Пярэспы, суворы рабi Мардэхай у Харальнае сiнагозе, а па вялiкiх святах – фаршыраваны шчупак у выкананнi цёцi Хасi…

Вось сям’я Шушланоyкiх-Сачаyлянскiх i з’ехала да Нью-Йорка, дзе сам Меер прайшоy няпросты жыццёвы шлях ад шараговага вулiчнага гоп-стопнiка да караля крымiнальнага свету Злучаных Штатаy. Падчас Сухога закону залатая зорка гарадзенца заззяла па-над хмарачосамi Усходняга yзбярэжжа недасяжным моген-довiдам. Уплывовыя мафiёзi Багсi Сiгал, Лакi Лючыяна, Карла Гамбiна аддана выконвалi yсе ягоныя загады. Нават сам Аль Капонэ – i той лiчыy за гонар працаваць з Ланскi.

Прытым сам Меер не быy анi знаным кiлерам, анi дасведчаным налётчыкам, анi таленавiтым рэкецiрам. Гарадзенскi жыд уладкаваyся y «Коза Ностры» вельмi хiтра: ён адно распрацоyваy крымiнальны крэатыy i махлярскiя iнавацыi. Усе гэтыя распрацоyкi былi выключна эксклюзiyныя i самага найвышэйшага гатунку.

У ЗША лютуе новастворанае ФБР, гангстэры страляюць адзiн у аднаго з «томпсанаy», з рызыкай для жыцця выкрадаюць мiльянерскiх дзетак, а сам Меер сядзiць у сваiм yтульным чыкагскiм офiсе, круцiць ручку арыфмометра i разважлiва так прыкiдае: вось калi з бутлегерства выцягнуць пяць мiльёнаy даляраy i yкласцi iх у сетку падпольных казiно, а прыбытак пусцiць на развiццё прастытуцыi y Нью-Йорку, дык уся братва атрымае вельмi тлусты гешэфт. Праyда, i копам паганым давядзецца адкацiць, дый i сябры-iтальяшкi таксама патрабуюць усё больш i больш…

Пры згадцы пра чарнамазых кампаньёнаy Ланскi пахмурнее i пачынае цiха, але выразна лаяцца на iдыш. Бо не разумее анi iх выбуховага тэмпераменту, анi экспансiyных учынкаy. Не, вы ж толькi гляньце на гэтых сантыментальных макароннiкаy: адзiн рэкецiр штомесяц адсылае шалёныя сумы сваякам-галадранцам кудысь у Калабрыю, яшчэ адзiн наёмны забойца аддана ахвяруе на оперны тэатр «Масiма» у Палерма, а трэцi, прафесiйны рабаyнiк банкаy, зусiм з глузду з’ехаy: згадаy, што ён праyдзiвы каталiк, i з гэтае нагоды падарыy фантастычную суму непалатiнскай Архiкатэдры!

Спрабаваy быy Меер тым недавумкам-гоям растлумачыць, што грошы трэба yкладаць у пашырэнне наркабiзнесу, развiццё прастытуцыi, вытворчасць фальшаванага вiскi, цi хаця б у якiя азартныя гульнi, дык iтальяшкi адразу y позу: мама-мiя, Санта-Лючыя, табе, пархатаму аiду, чалавеку без роду i племенi, шляхотных сiньёраy не зразумець!

І тут мiстэр Ланскi рашуча адстаyляе арыфмометр, распускае вузел гальштука, адкiдаецца y фатэлi i мружыцца кудысь у празрыстую далечыню.

Гэта ён чалавек без роду i племенi? Гэта y яго, Шушланоyскага-Сачаyлянскага, няма анi родных магiлаy, анi дарагiх сэрцу yспамiнаy? Ды яго родная Гародня y сто разоy лепшая за нейкае там сранае Палерма!

Мафiёзi налiвае сабе паyнюткую, як вока, чарку, куляе нагбом. Мружыцца, запальвае цыгару, зноy налiвае, прыгадвае дзяцiнства. Мiлая халупа на yзбярэжжы шумнацечнага Нёмана, бар-мiцва старэйшага брата, найсмачнейшы y свеце гефельтэ-фiш у выкананнi цёцi Хасi… А якая y Гароднi прыгожая Харальная сiнагога з суворым рабi Мардэхаем! Цiкава, жывы яшчэ той стары поц?

Па гангстэрскай шчацэ паволi спаyзае самотная празрыстая сляза, i пяшчотныя аблокi сантыменту здраднiцкi ахутваюць закарэлую душу. І Меер нарэшце разумее, што чарнадупыя сiньёры сапраyды маюць рацыю. А яшчэ разумее, што было б вельмi дарэчы yцерцi насы тае басоце-галоце. Ён шчоyкае пальцамi, i y офiсе нiбы з паветра матэрыялiзуюцца двое маладых людзей y модных капелюшах i доyгiх шэрых плашчах. Вельмi дасведчаныя гангстэры, хаця, канешне, свае браты-аiды.

Аiды яны аiды, але yжо новай, амерыканскай фармацыi. Ідышу саромеюцца, да сiнагогi не ходзяць. Нават iмёны свае перайначылi на амерыканскi капыл: Майкл i Сэм.

Ланскi дастае з сейфа дарагi скураны кейс, ставiць на стол.

– Джэнтльмены, Коза Ностра даручае вам вельмi адказнае, але далiкатнае заданне. Заyтра выпраyляецеся y Стары Свет, у горад Гародню. У тамтэйшай Харальнай сiнагозе ёсць такi рабi Мардэхай. У гэтым кейсе – дзесяць тысяч даляраy. Аддайце яму гэтыя грошы i скажыце, што iх у знак павагi прыслаy маленькi Меер. Хай сiнагогу адрамантуе. А то што пра нас людзi падумаюць?

– Гародня? – перапытваецца гангстэр Майкл. – А гэта дзе, у Румынii цi y Сiбiры?

– А Мардэхай – тамтэйшы мафiёзi? – прыкiдае гангстэр Сэм. – Гародня – горад у Польшчы. Мардэхай – рабi y сiнагозе. А вы, калi будзеце задаваць залiшнiя пытаннi, скончыце сваю жыццё y Іст-Рывер, – добразычлiва абяцае Ланскi. – Усё зразумела?

– Усё зробiм у лепшым выглядзе, бос! – абодва гангстэры выцягваюцца струмка. – «Мэшын-ганы» з сабой браць?

– Ша, джэнтльмены! – рухам дасведчанага шынкара асаджвае Меер. – Навошта вам там зброя?

– А можа таго мiстэра Мардэхая хто пакрыyдзiy… Дык мы хуценька! Мы ж не толькi за гешэфт працуем, але i з-за любовi да мастацтва!

– Не трэба y маёй Гароднi шухер наводзiць. Кейс толькi аддайце – i сюды. І не забудзьцеся сказаць, што гэта, маyляy, ад маленькага Меера! Чакайце, чакайце… Фальшаваныя пашпарты i грошы на прадстаyнiчыя выдаткi возьмеце y Яшы Гузiка, майго менеджэра y Нью-Йорку!

Наступным днём чыкагскiя мафiёзi выпраyляюцца y Стары Свет. А дарога чакае няблiзкая. Параходам да Гамбурга, адтуль цягнiком да Берлiна, адтуль да Варшавы, i толькi з Варшавы – да Гароднi.

Прыязджаюць мiстэр Майкл i мiстэр Сэм на месца, селяцца y найлепшым гатэлi на Раскошы. І думаюць-маракуюць: што ж гэта за такi страшны аyтарытэт, той рабi Мардэхай, калi сам Меер Ланскi яму плацiць, ды яшчэ такую суму?!

А дзесяць тысяч баксаy на тыя часы – шалёныя грошы. Кошт модных скураных чаравiкаy на Манхэтане – адзiн даляр. Прадстаyнiчы бранiраваны «лiнкольн», на якiм сам прэзiдэнт Гувер катаецца – крыху даражэй за трыста. За тысячу даляраy можна набыць шыкоyнае бунгала y Фларыдзе. А yжо за дзесяць тысяч не тое, што Харальную сiнагогу адрамантаваць – усiх гарадзенскiх палiцыянтаy можна скупiць, усю Дэфензiву, дый яшчэ на маршалка Сейма застанецца!

І вось гангстэры са скураным кейсам, набiтым далярамi, знаходзяць гарадзенскую Харальную сiнагогу, а y ёй – рабi Мардэхая. Сiмпатычны такi дзядок з доyгай сiвой барадой, у шырокiм чорным капелюшы i зашмальцаваным лапсердаку. Ну проста прарок Самуiл у крэсовым фармаце! Глядзiць гэты крэсовы Самуiл на заморскiх гасцей i добразычлiва так кажа:

– Шалом, панове чыкагскiя гангстэры! Шчыра вiтаю пана Майкла! Вельмi рады бачыць пана Сэма! Вы да мяне ад пана Меера Ланскi?

– Так, – разгублена пацвярджаюць чыкагскiя гангстэры.

– Гэта y каторага цёця Хася на Пярэспе жыла i з нёманскага шчупака самы смачны гефэльтэ-фiш гатавала? – на бездакорным местачковым iдыш удакладняе рабi Мардэхай. – Памятаю, памятаю такога… І вы што, хочаце сказаць, што гэты шлiмазл заахвяраваy на нашую Харальную сiнагогу дзесяць тысяч даляраy?

У чыкагскай братвы пацiху адвiсаюць скiвiцы. Не, сапраyды – нешта тут не тое. Напэyна, нiякi гэта не рабi, а круты мафiёзi, куды страшнейшы за Джона Дылiнджэра i Аль Капонэ разам узятых. Цi сапраyды нейкi прарок, калi yсё пра yсiх ведае? Нездарма абачлiвы бос вырашыy яму плацiць. Што нi кажы, а наш Меер – крымiнальны iнтэлектуал, мозг мафii… сапраyдны аiдышэ копф!

Гангстэры нервова торкаюць кадыкамi, лiхаманкава прыгадваючы слоyцы на паyзабытым iмi iдыш. Нарэшце, пацвярджаюць: так, мiстэр Ланскi шчырааддана просiць прыняць гэтую дробную i нязначную суму y знак вялiкай павагi да мiстэра Мардэхая на рамонт Харальнай сiнагогi, i…

– Прабачце, панства! – эфектным рухам перапыняе маладых бандытаy стары рабi. – Але yзяць вашыя грошы я не магу анi y якiм разе. Гэта атрымаецца амаральна. Наш Меерчык зарабiy iх злачынным шляхам, праз бутлегерства, прастытуцыю i наркотыкi. Калi я вазьму ад яго такiя грошы, дык што наш кагал пра мяне падумае?! Так што забярыце ваш модны чамадан i адвязiце яго назад. Шчаслiвай дарогi!

Пасля гэтых словаy чыкагскiя госцi iмгненна ператвараюцца y саляныя слупы, на манер старазапаветнай Лотавай жонкi. Ужо лепш бы гэты страшны прарок-мафiёзi спаслаy на iх усе Дзесяць Стратаy Ягiпецкiх i нават якую Адзiнаццатую прыдумаy… Ды што тыя страты?! Лепш бы iх y турму «Сiнг-Сiнг» выправiлi, на дваццаць пажыццёвых тэрмiнаy!

Толькi б забраy гэтыя паганыя даляры.

Вяртацца y ЗША, не выканаyшы загаду, iм катэгарычна нельга. Бо самае лепшае, што кожнага там чакае – хуткая смерць з дваццацiфунтовай цаглiнай на шыi у водах Іст-Рывера. Пра горшае лепш увогуле i не думаць. Коза Ностра падобнага не даруе.

А старэнькi Мардэхай, каб у яго павыпадалi yсе зубы, i застаyся толькi адзiн для зубнога болю, пасмiхаецца хiтрым змеем i yдакладняе:

– Вы, маладыя людзi, напэyна хочаце дазнацца, адкуль я yсё ведаю? Дык яно вельмi проста! Менеджэрам у вашага Ланскi працуе такi Яша Гузiк з Менску. Гэты Яша па сакрэце расказаy пра ваш вiзiт кантару бруклiнскай сiнагогi Нохiму Шапiру, таму самому Нохiму, якi мае крэдыт у лаyцы Абрама Кацнэльбогена. Жонка Абрама – сяброyка Фiры Лiхтэн, а яе муж, цырульнiк Борух грае y прэферанс з Гiршам Альтшулерам. Гiрш, хаця i хасiд, але з вельмi прыстойнай сям’i, а таму Арон Зiсман з iм сябруе. Арончык жыве y адным доме са Шмулем Каплунам, маiм стрыечным братам. А са Шмулем я акурат заyчора меy сувязь па трансатлантычным тэлефоне. А вы там са сваiм Меерам, напэyна, вырашылi, што я стары поц?..

…Што адбылося з чыкагскiмi гангстэрамi далей, дакладна невядома. Паводле адной версii, iх па хуткiм часе завербаваy Іншаземны аддзел НКВД. Спрактыкаваныя забойцы «Коза Ностры» бязлiтасна стралялi трацкiстаy, белагвардзейцаy ды iншых збеглых ворагаy народа па yсёй Еyропе. Паводле другой, гангстэр Майкл i гангстэр Сэм так i засталiся y Гароднi, дзе атабарылiся пад сваiмi сапраyднымi iмёнамi Мойша i Шлёма. Купiлi на грошы са скуранога кейса yсю мясцовую палiцыю з Дэфензiвай, выправiлi адпаведныя дакументы, а на рэшту прыдбалi кашэрную рэстарацыю. У якой, мiж iншым, падавалi i гефельтэ-фiш з нёманскага шчупака, амаль такога, як гатавала цёця Хася з Пярэспы.

Абедзве версii цалкам праyдападобныя.

Што да самога Меера Ланскi, дык ягоны сантымент да Радзiмы з цягам часу толькi yзмацнiyся. У 1939 годзе знакамiты мафiёзi прыбыy на Кубу, каб yкатаць тамтэйшага дыктатара Бацiсту на дазвол сеткi казiно. Акурат у гэты час у порт Гаваны прыйшоy карабель са Старога Свету з жыдамi – уцекачамi ад нацыстаy, сярод каторых было нямала yраджэнцаy Гароднi. Кубiнскiя yлады доyга не давалi дазволу прыстаць да берага, пакуль мафiёзi не сплацiy тым бананавым карупцыянерам па пяцьсот даляраy за кожнага iмiгранта.

Менавiта з тых часоy на Кубе з’явiлася i яyрэйская дыяспара, i нават колькi сiнагогаy. Прытым адна з iх, як сцвярджаюць знаyцы, вельмi нагадвае Харальную сiнагогу y Гароднi.

І, што характэрна, усе выдатна ведалi, хто прафiнансаваy тое будаyнiцтва…




Як адзiн падпiты yкраiнскi парубак да смерцi напалохаy трох прэзыдэнтаy


Цяпер ужо мала хто можа згадаць, чым запомнiyся другi yкраiнскi прэзiдэнт Леанiд Данiлавiч Кучма. Нейкi шалёны маёр-ахоyнiк з самапальнай «праслушкай», нейкi журналiст з адрэзанай галавой, скандальная кнiга «Украiна не Росiя» i данецкi крымiнальнiк, так неабачлiва абраны Леанiдам Данiлавiчам у якасцi палiтычнага спадкаемцы… Але ж Кучма сышоy у нябыт без крывi i гвалту, i yжо толькi за гэта яго можна згадаць незласлiвым цiхiм словам.

Была y Леанiда Данiлавiча яшчэ адна сiмпатычная якасць: як i большасць украiнцаy, ён вызначаyся шчырай гасцiннасцю. Больш за yсё Кучма любiy прымаць гасцей у роднай вёсцы Чайкiна, што акурат непадалёк ад Чарнiгава.

Менавiта y Чайкiна ён i запрасiy у лiпнi 2004 года калегаy з суседнiх краiн: Уладзiмiра Уладзiмiравiча Пуцiна i Аляксандра Рыгоравiча Лукашэнку.

Чайкiна пачынаюць марафецiць за тыдзень да прыезду высокiх гасцей. З райцэнтра прыганяюць асенiзатарскую машыну: тэрмiнова адпампоyваць лайно з прыбiральняy, каб прэзiдэнцкiя насы не пачулi вясковага смуроду. Падпраyляюцца хаты, фарбуецца трава, кладзецца асфальт, канфiскуюцца самагонныя апараты. Сiласная вежа, званiца царквы i буслiныя гнёзды бяруцца пад асаблiвы кантроль на прадмет варожых снайпераy. На лiхтарах усталёyваюцца прыхаваныя вiдэакамеры. Кучмаyскiм аднавяскоyцам сувора загадана: падчас вiзiту прэзiдэнтаy з хаты носу не казаць! Што значыцца, «а якщо нам Даниловича привiтати захочеться?!» То энтузiязм мясцовага насельнiцтва будуць выяyляць спецыяльныя людзi y цывiльным, так што сядзiце па хатах цiха i нават да вокнаy не падыходзьце! А то i прыстрэлiць могуць…

Увечары y сцiплае Чайкiна гiганцкiм вусенем уцягваецца картэж з прэзiдэнцкiх «мерседэсаy», джыпаy з аховай i мiкрааyтобусаy з халуямi. Аyтамабiлi паважна абмiнаюць вялiзны валун з шыльдай «с. Чайкине – Батькiвщина президента Украiни Л. Д. Кучми» i спыняюцца на вулiцы iмя Л. Д. Кучмы. Малодшыя афiцэры Службы Бяспекi Украiны, пераапранутыя добрымi пейзанамi, шчыра вiтаюць дарагiх гасцей. Расчулены Леанiд Данiлавiч шморгае носам, гледзячы, як жанчына-капiтан з СБУ, пераапранутая этнаграфiчнай Параскай, падносiць братам-славянам хлеб-соль, а мужчына-маёр у шараварах Казака Мамая, выдадзеных у капцёрцы той жа арганiзацыi, прапануе прэзiдэнтам спод з традыцыйным пачастункам: гарэлкай i салам.

Пуцiн па-гаспадарску пераймае хлеб-соль, куляе кiлiшак, але ж сала толькi надкусвае i грэблiва сплёyвае. Украiнцы ставяцца да гэтага з разуменнем: ну, маскаль, што з яго yзяць?! Лукашэнка таксама атрымоyвае хлеб-соль, але ж чарку не бярэ. Украiнцы шматзначна перазiраюцца: маyляy, гэты госць i без гарэлкi непрадказальны, а калi яму яшчэ i выпiць – тут праyдзiвае «шаленства бацькi» пачнецца!

А Кучма на мiгi паказвае славянскiм братанам: маyляy, розпрягайте хлопцi коней, вiдпочивайте, а yвечары я вам сваю родную вёску пакажу!

Ад гэтай фразы yкраiнскiя целаахоyнiкi пачынаюць нервова торгацца. Не, каб у мемарыяльнай кучмавай хаце сядзець i душэyна бухаць за славянскае адзiнства – дык плюгавага Данiлавiча на вечаровую экскурсiю пацягнула! Але ж слова гаспадара – закон: трэба рыхтавацца. Пiшчаць рацыi, правяраюцца комплексы хiмiчнай абароны, з Чарнiгава верталётам дасылаюцца дадатковыя прыборы начнога бачання для аператыyнiкаy i каньяк з валiдолам для кiраyнiцтва. Расейскiя i беларускiя спецслужбоyцы таксама лiхаманкава рыхтуюцца да нечаканага прэзiдэнцкага праменаду, але як менавiта рыхтуюцца, анi з гаспадарамi, анi адны з аднымi не дзеляцца, бо дзяржаyная таямнiца!

І вось – цiхая ноч, светлая ноч, зоркi на небе, месяц па-над шатамi. Славянскiя прэзiдэнты нетаропка шпацыруюць паснулай вулiцай. Спрэс лiрыка i рамантыка: «садок зелений бiля хати», таполi на yзбочынах, чарнабрыyцы y палiсаднiках, карацей – «кохана спить, кохана спить, пiди збуди, цiлуй iй очi»… Не стае толькi глэчыкаy на тынах, сланечнiкаy на гародчыках i бандурыста за кадрам, але ж гэта yжо вiдавочная недапрацоyка СБУ.

Класiчны yкраiнскi краявiд спараджае y прэзiдэнтаy розныя думкi. Пуцiн цiкавiцца – маyляy, а колькi вашая вёска, Леанiд Данiлавiч, за газ плацiць? Лукашэнка раiць – маyляy, трэба y вашым Чайкiне аграгарадок зарганiзаваць, i абавязкова – з Лядовым палацам. Але ж Кучма толькi змахвае самотную мужчынскую слязу, паволi святлее вачыма, i па вачах гэтых вiдно, што Данiлавiч вось-вось танютка зацягне: «Нiч яка мiсячна, зоряна, ясная, видно, хоч голки збирай!..» І тут усе гэтыя тараса-шаyчэнкаyскiя прыгажосцi нечакана працiнае стошаны шурпаты бас:

– Ёб вашу маць!

Кучма хаyкае, нiбыта кульнуy паyнюткi гранчак гарэлкi i памылкова гарэлкай жа запiy. Дзiка азiраецца, прачышчае пальцам вуха, азiраецца, нервова прыгладжвае далонню лысiну, шморгае носам, зноy азiраецца, i, нарэшце, утароплiваецца шалёным позiркам у Пуцiна. А y расейскага прэзiдэнта выгляд такi, нiбыта гiмнастка Алена Кабаева запрапанавала яму павесiцца на сваiх стрынгах. І толькi Лукашэнка надзiва спакойны: у гэтага iнтэлiгента нервовая сiстэма трэнiраваная на свiнафермах, мехстанцыях i y райкамах партыi, там i не такiя словы на сваю адрэсу давялося пачуць!

Паyза, аднак, доyжыцца нядоyга. Незалежна адзiн ад аднаго прэзiдэнты прыходзяць да высновы, што гэта, напэyна, нейкая галюцынацыя. Са славянскiмi лiдарамi такое раз-пораз здараецца, асаблiва yвечары, пасля yдалага сумеснага самiту. А тое, што галюцынацыя менавiта калектыyная, залiшнi раз падкрэслiвае iх сацыяльную еднасць. Гаспадар i госцi робяць выгляд, нiбыта нiчога не пачулi i паволi шпацыруюць далей.

Праз якую хвiлiну – зноy голаснае пажаданне полавой блiзасцi для прэзiдэнцкiх мацi, толькi цяпер на гэтае пажаданне накладаюцца куды брутальнейшыя пагрозы, а яшчэ – рытмiчныя гукi yдараy, i па гуках гэтых вiдавочна, што недзе зусiм побач хтосьцi кагосьцi шалёна лупцуе. І тут Кучма, Пуцiн i Лукашэнка нарэшце разумеюць, што падобная галюцынацыя двойчы паyтарацца не могуць нават з iмi. Вiдавочна, што мацюгi з пагрозамi – прэлюдыя да тэракту. Чачэнскiя баявiкi, беларускiя нацыяналiсты, «Украiна без Кучми», натаyцы-пiндосы-еyрапейцы… Ад гэтых адмарозкаy усяго можна чакаць, i добра яшчэ, калi банальнага гранатамётнага стрэлу!

Прэзiдэнты сiнхронна разварочваюцца на сто восемдзесят градусаy i пад мацюглiвы акампанiмент рушаць назад, паволi паскараючы крокi. Па хуткiм часе дэмарш ператвараецца y ганебныя yцёкi. А асветленай вулiцай ужо iмчыць бранiраваны мiкрааyтобус з танаванымi вокнамi, каб як наймага хутчэй эвакуяваць усю троiцу з небяспечнага месца…

…Падчас сустрэчы трох прэзiдэнтаy малады трактарыст Мыкола нудзiyся y сваёй хаце цi не чатыры гадзiны. За гэты час ён прыгаварыy з бацькам колькi пляшак самагонкi, якiя абачлiва прыхаваy ад мацi, а таксама ад мянтоy, эсбэвушнiкаy i Службы аховы прэзiдэнта Украiны. Самагонкi аказалася замала; а калi, зрэшты, яе зашмат бывае?! Вось Мыкола i вырашыy зганяць да суседкi i пазычыць. Бацька, вядома ж, паспрабаваy яго адгаварыць: маyляy, з гэтымi чартамi лысымi, што на сваiх «мерседэсах» папрыязджалi, абавязкова y якую халэпу патрапiш… Горш за фашыстаy – нават тыя пад акупацыяй не забаранялi з уласнае хаты выходзiць! Ага, напалохаеш такога маладзёна нейкiмi фашыстамi, а yжо лысымi гарантамi – i пагатоy! Ён – здаровы гарны парубак, несапсаваны тэлевiзiйным гламурам i сталiчнай разбэстай, выгадаваны на экалагiчна чыстым перваку i сале, ён жа кроy з малаком, толькi-толькi з войска прыйшоy, яшчэ нават сваю моц на дзевак не растрацiy…

Дый «дагнацца» вельмi i вельмi хочацца.

– Не сци, батько, – супакойвае Мыкола. – Я швидко. Якщо цi пiдори до свiтанку гуляти будуть, то нам тут тверезими сидiти?

Мажны парубак, надзьмуты самагоннымi парамi, падымаецца па-над сталом цяжкiм дырыжаблем i yпэyнена плыве праз сенцы на ганак. Спыняецца i бачыць абсалютна жахлiвую карцiну: проста па градах, прыгiнаючыся да тыну, крадзецца нейкi дзiyны yрод: яйкападобны шалом, бронекамiзэлька, рацыя, i yвесь ад галавы да ног абвешаны фантастычнага выгляду зброяй. Цi то iншапланетнiк, цi то мiжнародны тэрарыст… Маладзён iмгненна згадвае, як у войску афiцэр-выхавацель вучыy баранiць рiдну неньку Украiну ад размаiтых прыхадняy. А гэты, цi то марсiянiн, цi то натавец, цi то якiсь маскаль, на yсе сто адсоткаy вораг: а то нашто ён грады топча, на каторых родная матка ад рана да рана рачкi стаiць?

Мыкола нядобра мружыцца, i тут ягоны позiрк фiксуе доyгую жалязяку, вельмi прыдатную для абароны рiдной ненькi. Жалязяка гэтая называецца «рысора ад трактара «Беларус». Першы yдар бязлiтасна збiвае прыхадня з ног. Другi yшчэнт разбiвае яму шалом. Але ж урод у нейкi цуд падымаецца i, губляючы падчас уцёкаy рацыю, пiсталеты, аyтаматы ды iншы тэрарыстычны рыштунак, хаваецца y дашчанай прыбiральнi-«шпакоyнi» i панiчна зачыняецца з сярэдзiны. Азвярэлы маладзён з усяе моцы лупцуе yласную прыбiральню важкай рысорай, i ягоныя ябукi мацярам усiх гэтых акупантаy гучаць брутальна, як бураковы самагон, i няyмольна, бы гетманскi прысуд.

Праз хвiлiну на Мыколавым падворку yжо былi аyтаматчыкi, гранатамётчыкi, дактары, сапёры, чорт, д’ябл i iмгненна працверазелыя кiраyнiкi СБУ. Што, тэрарыста злавiлi? Дзе? У сарцiры зачынiyся? Выходзь, урод, зараз Пуцiну пакажам, ён у нас па сарцiрах найвялiкшы спецыялiст!

Дзверы прыбiральнi з пранiзлiвым рыпеннем адчыняецца, i адтуль выходзiць урод. Скрываyлены лоб, шалёныя вочы, запэцканая лайном бронiкамiзэлька… І чырвона-зялёны шэyрон на рукаве.

Гэта беларускiя спецслужбоyцы лiтаральна за хвiлiну да прэзiдэнцкага праменаду вырашылi падстрахавацца i запусцiць уздоyж маршрута yзброенага кантралёра. Але ж чамусь так яго i не папярэдзiлi, што бывае ва Украiне за непавагу да чужога майна.

Чым i спрычынiлiся да псiхiчнае траyмы адразу трох прэзiдэнтаy.




ІI. Эyтэрпа. Муза лiрычнай паэзii i музыкi





Як Дзмiтрый Шастаковiч хадзiy у Мiнску на футбол


Цi не кожны праyдзiвы творца – наступная ступень эвалюцыi курыцы, якая толькi што знесла яйка. Мэта курыцы – квахтаць пра сваё дасягненне на yвесь куратнiк, каб давесцi, што плён ёйнай дупы – самы пукаты, прыгожы i вялiкi y цэлым белсвеце. Мэта пiсьменнiка, мастака i кампазiтара – давесцi цэламу свету, што плён ягонага генiя самы таленавiты, крэатыyны i блiскучы, асаблiва, у параyнаннi з плёнам шэрых i бяздарных калегаy.

Дзмiтрый Дзмiтрыевiч Шастаковiч быy праyдзiвым творцам, але пра свае творы гаварыць не любiy. У «генii», у адрозненне ад шматлiкiх калегаy з Саюза Кампазiтараy, не запiсваyся. На высокiя трыбуны без дай патрэбы не пнуyся. Былi y Дзмiтрыя Дзмiтрыевiча дзве тэмы, на якiя ён мог размаyляць бясконца. Па-першае, якi скончаны мудзiла старшыня Саюза Кампазiтараy СССР Цiхан Хрэннiкаy – сталiнскi халуй i «сын гандлёвага работнiка», як яго сам Шастаковiч называy. Па-другое – якая баявiтая, бескампрамiслiвая i прыгожая каманда «Зенiт» Ленiнград, якi змястоyны футбол яна штораз дэманструе, i як прыемна глядзець на гэты футбол з трыбунаy.

Менавiта на любовi да футболу Шастаковiч i пагарэy падчас сваёй творчае камандоyкi y Мiнск…

Трынаццатая сiмфонiя Шастаковiча «Бабiн Яр» цi не адразу патрапiла y шэраг падазроных i напаyзабароненых. Згадваць пра генацыд савецкiх грамадзянаy яyрэйскай нацыянальнасцi y шасцiдзесятыя гады yжо не рэкамендавалася; «праявы сусветнага сiянiзму». Немаскоyская прэм’ера Трынаццатай сiмфонii першапачаткова мелася адбыцца y Кiеве, што было б слушна, але ж тагачасны першы сакратар ЦК КПУ таварыш Падгорны адмовiyся катэгарычна: маyляy, нам гэтых жыдоyскiх енкаy у сталiцы савецкай Украiны не трэба! А вось тагачасны першы сакратар ЦК КПБ таварыш Мазураy чамусьцi паставiyся да мажлiвай прэм’еры y Мiнску паблажлiва. Можа, не зусiм разумеy, што такое сiмфонiя, i чым яна адрознiваецца ад оперы. Можа, прыгадаy сваё гомельскае юнацтва i шматлiкiх сяброy-яyрэяy. А можа, проста нападпiтку быy. Карацей, праявiy тыповую палiтычную блiзарукасць. І вось у сакавiку 1963 года Дзмiтрый Дзмiтрыевiч прыязджае y Мiнск. Сустракаюць яго, як i мае быць, на чорнае «Волзе». І вязуць у цэкоyскi гатэль «Беларусь», якi на той час месцiyся акурат насупраць стадыёна «Дынама». Шастаковiч паспешлiва раскладае транты, прымае душ i неадкладна выпраyляецца на рэпетыцыю.

На першы погляд, зала, як зала: класiчная плюшавая заслона, ампiрныя аздобы па сценах. Але на калiдорах i y фае чамусьцi панавешана процьма партрэтаy Фелiкса Эдмундавiча i шчытоy з перакрыжаванымi мячамi. Дый публiка, якая прыйшла на рэпетыцыю, нiбы з калгаснага iнкубатара: аднолькавыя iндпашываyскiя стройчыкi, аднолькавыя шкляныя вочкi.

Дзмiтрыю Дзмiтрыевiчу становiцца нiякавата. Не, ён канешне, чуy пра любоy беларусаy «да парадку», бо Шастаковiчы – з тутэйшае шляхты, дый дзед кампазiтара браy удзел у антымаскоyскiм паyстаннi Кастуся Калiноyскага. Але ж каб «парадак» сягаy ступенi татальнай унiфiкацыi!?. І тут высвятляецца, што нiчога да прэм’еры не гатова. Аркестравых партый няма, клавiру няма, нават пюпiтраy для yсiх аркестрантаy бракуе. У дадатак да yсяго, Дзяржаyны хор БССР катэгарычна адмаyляецца браць удзел у канцэрце. Мiнiстр культуры БССР таварыш Кiсялёy морду ад Шастаковiча адварочвае i не вiтаецца дэманстратыyна, нiбы не ведае, хто гэта такi. Друкарня атрымлiвае загад з ЦК КПБ – тэрмiнова спынiць вытворчасць афiшаy. Прэм’ера пад пагрозай зрыву; пэyна, пiльныя iдэолагi з Масквы yжо патэлефанавалi малодшым мiнскiм братам пра падступную сiянiсцкую правакацыю. А то i Галоyкампазiтар СССР Цiхан Мiкалаевiч Хрэннiкаy вырашыy уласнаручна прыцiснуць атрутную шчупальцу сусветнай жыда-масонскай змовы…

Пачынаецца рэпетыцыя аркестра. Музыкi не трапляюць у такт. Дырыжор злосна ломiць палачку за палачкай. Публiка y iндпашываyскiх стройчыках паглядае на Шастаковiча, нiбы атрад эсэсаyскiх карнiкаy на палоннага беларускага партызана. Карацей, сумбур замест музыкi. І ад усёй гэтай бязглуздзiцы, i ад напружаных пысаy меламанаy у цывiльным, i ад падазроных шчытоy з мячамi Шастаковiчу канчаткова становiцца пагана. Ён даручае разабрацца з усiм гэтым безладдзем дырыжору, а сам спяшаецца на свежае паветра. Трэба яшчэ высветлiць, што ж гэта за такая дзiyная зала, i што за публiка на рэпетыцыi сабралася!

Першае, што бачыць кампазiтар – такую прыгожую шыльдачку каля дубовых дзвярэй: «Клуб iм. Дзяржынскага КДБ БССР».

Шастаковiч адразу згадвае пра свайго сябра Саламона Мiхоэлса, якi акурат пятнаццаць гадоy таму загiнуy у Мiнску, дзякуючы такiм вось хлопчыкам з гарачымi сэрцамi, шклянымi вочкамi i непрыстойна доyгiмi рукамi. Пра прыяцеля-пiянiста Рудольфа Керара, якога «органы» за нямецкае прозвiшча пасадзiлi. І пра шмат чаго яшчэ. І, як у кожнага нармалёвага чалавека, у кампазiтара першае жаданне – бегчы з гэтага гадзюшнiка падалей. Куды? Ды хаця б у свой гатэльны нумар!

А дарога ад Палацу Дзяржбяспекi да тагачаснага гатэлю «Беларусь», як не круцi – толькi yздоyж стадыёна «Дынама». Каля стадыёна – вiрлiвы натоyп. Футбольны фанат Шастаковiч, натуральна, цiкавiцца – а хто з кiм? Ды наша мiнскае «Дынама», кажуць, якое раней «Беларусь» называлася, супраць маскоyскага «Спартака».

– «Спартак»? – перапытваецца кампазiтар, i ягоныя вочы пад акулярамi з бiфакальнымi лiнзамi запальваюцца лютай нянавiсцю; як i мае быць для праyдзiвага фаната «Зенiта», маскоyскi клуб для яго – вораг нумар адзiн.

Да таго ж, калi мiнчане выйграюць сёння y «мяса», дык роднаму «Зенiту» гэта будзе адно на карысць, з улiкам турнiрнай таблiцы.

Тут i вагацца не варта – iсцi цi не iсцi! На стадыёне дакладна музыказнаyцаy у цывiльным не будзе. Як i партрэтаy Дзяржынскага…

Касы yжо зачынены, але ж госцю неверагодна шанцуе. Нейкi пралетар у кепцы прапануе: маyляy, у яго залiшнi квiток, сябручка жонка не пусцiла… Дык купляеш, iнтэлiгент?

І вось Шастаковiч сядзiць на самых танных месцах стадыёну «Дынама», акурат за футбольнай брамай, побач з дабрадзеем-пралетарам. Усе iмпэтна падтрымлiваюць «Дынама» Мiнск. Мяч у Савосцiкава, ён пасуе Арзамасцаву, той вытанчаным фiнтам абводзiць нейкага спартакаyца, аддае пас Малафееву проста y штрафную, яго збiваюць… Пенальцi?..

У СССР футбол паспяхова замянiy паспалiтаму людству рэлiгiйныя рытуалы i народныя традыцыi, i таму абурэнне з прычыны непрызначанага пенальцi – адзiная дазволеная форма грамадскага пратэсту. Як гэта «парушэння не было», яго ж у штрафной пляцоyцы скасiлi! Было, яшчэ як было, гэты казёл у чорным адмыслова маскалям падсуджвае, як i заyсёды!

Стадыён, нiбы па камандзе, падымаецца i раве: «Суддзю на мыла!» Пралетар у кепцы лаецца нецэнзурна. Шастаковiч таксама неверагодна абураны. Але ж эмоцыi выяyляе куды больш культурна:

– Прадай свiсток, купi акуляры! – лямантуе.

Трыбуны паглядаюць на яго са шчырай павагай: ты ж глядзi, iнтэлiгент, а разбiраецца!

У перапынку yражаны пралетар добразычлiва прапануе новаму знаёмцу папiць пiyка. Купляе «Жыгулёyскае», здзьмухвае шум. Выцягвае нейкую пляшку, ад якой тхне першабытным перваком.

– З роднай вёскi прывёз! – шчаслiва мружыцца пралетар. – Алё, цiлiхент, давай свой куфаль, я i табе y пiва падлiю для мацунку!

Адмовiцца няёмка: субяседнiк са шчырай душой. Дый савецкаму кампазiтару трэба блiжэй быць да народа!

Аматары футболу смакуюць пiва з самагонкай i абмяркоyваюць турнiрную таблiцу чэмпiянату СССР. Інтэлiгент у акулярах дэманструе ну проста неверагодную эрудыцыю: словы «хаyбэк», «афсайд», «карнёр», «сухi лiст» сыплюцца з яго, бы з футбольнага каментатара.

І тут здараецца катастрофа…

– А y нас у «Зенiце»… – пачынае Шастаковiч i прыкусвае язык, бо разумее, якое глупства ляпнуy.

Пралетар адстаyляе пiва i нядобра мружацца на выпадковага знаёмца. Пачынаецца спрэчка. Як i мае быць, праз хвiлiну фанат «Зенiта» атрымлiвае y вуха. Акуляры лятуць у адзiн бок, шапка y другi, а ахвяра ляжыць у калюжыне. Пралетар уцякае, а Дзмiтрыя Дзмiтрыевiча з калюжыны выцягвае мiлiцыянт.

– Вашы дакументы? – цiкавiцца.

Пашпарта y кампазiтара з сабой, натуральна, няма – не прасякнуyся яшчэ «беларускiм парадкам». Цi то y цэкоyскiм гатэлi «Беларусь» забыyся, цi то y Клубе iмя Дзяржынскага…

– Я – кампазiтар Шастаковiч! – кажа кампазiтар Шастаковiч.

– Ну i што? – нiжа плячыма мент. – А я сяржант Шмонаy. Пайшлi y райаддзел. Паглядзiм, якi ты кампазiтар.

Шастаковiча пад локаць прыводзяць у мянтуру. І сяржант дакладае начальнiку, што iм затрыманы нейкi антысацыяльны элемент, хулiган i, у дадатак да yсяго, алкаголiк. Як гэта «не алкаголiк»? Вы яго, таварыш маёр, самi панюхайце! Нажлукцiyся, падлюка, да тае ступенi, што прылюдна валяyся y калюжыне. Зневажаy сваiм выглядам гонар i годнасць савецкiх грамадзянаy. Вось пры Сталiне яго бы ведаеце, куды?

– А яшчэ кажа, што ён гэты… архiтэктар! – грэблiва пасмiхаецца сяржант.

– Ды не архiтэктар, а кампазiтар! – добразычлiва папраyляе Шастаковiч. – Вы што – «Ленiнградскую сiмфонiю» не чулi? Не? Ну, тады вось гэта: «Нас утро встречает прохладой, нас ветром встречает река. Кудрявая, что ж ты не рада веселому пенью гудка?» – сцiплым такiм тэнарком зацягвае Дзмiтрый Дзмiтрыевiч. – «Песня о встречном». Чулi такое?

Начальнiк райаддзела паглядае на правапарушальнiка падазрона. Прозвiшча «Шастаковiч», ён, вядома ж, чуy. Калi тэрмiновую службу y Асаблагу y 1948 годзе праходзiy, на палiтiнфармацыi yсяму yзводу «Праyду» чыталi, Пастанову ЦК ВКП (б) «Аб оперы «Вялiкая дружба» Вано Мурадэлi». Тамака прозвiшча Шастаковiч акурат i згадвалася. Антынародны кампазiтар. Фармалiст. Аyтар шэрагу нiзкамастацкiх твораy. Нiзкапаклоннiк перад Захадам. Гэты, як яго… цiпа касманаyта… Во, касмапалiт!

– Я лаyрэат пяцi Сталiнскiх i адной Ленiнскай прэмii! – ганарлiва нагадвае Шастаковiч.

Мiлiцэйскi начальнiк пiльным вокам аглядае затрыманага i недаверлiва крывiць вусны. На правапарушальнiку таннае палiто з пiсягамi свежага бруду. Шапка з невядомага навуцы звера. Акуляры з пабiтым шкельцам. І смурод вясковага первака з «Жыгулёyскiм» на yвесь райаддзел. Так лаyрэаты не выглядаюць. Пэyна, нейкi iнжынерышка з Трактарнага yзяy на грудзi залiшняга, вось i яго i пераклiнiла.

Але ж у жыццi yсякае здараецца. Неяк таксама падпiтага iнтэлiгента y акулярах адлавiлi, хлусiy, што партарг скабяной майстэрнi. Высветлiлася, што не хлусiy.

Тут, безумоyна, варта правесцi следчы эксперымент. Маёр выцягвае з-пад стала дыктавую гiтару-шасьцiструнку, абклееную прыгажунямi, выразанымi з часопiса «Огонёк».

– Так, з Маi Крышталiнскай цi Эдзiты П’ехi што-небудзь можаш збацаць? Не? Ну дык не звяздзi! Кампазi-i-iтар ён. Шмонаy, адвядзi яго y камеру…

Шастаковiч нудзiцца y камеры да вечара. І свецiць яму стандартныя пятнаццаць сутак. Скандал. Рэпутацыя. Пляма на партбiлеце. А гэта значыць, што нi пра якую прэм’еру Трынаццатай сiмфонii y Мiнску i гаворкi не можа быць. На радасць маскоyскiм iдэолагам. Цяпер затрыманы згодны на yсё: пасмiхацца гэбэшным мудзiлам, сядзець у адным прэзiдыуме з Цiханам Хрэннiкавым, пiсаць кантаты пра Радзiму i Партыю. І нават стаць прыхiльнiкам маскоyскага «Спартака». Не, ну апошняе, вядома ж, перабольшванне, але ж i камера тут смярдзючая, i клiенты нейкiя сiнiя-сiнiя ад татуiжаy… Вiдавочна не меламаны!

Начальнiк райаддзела yжо збiраецца дахаты, калi на стале яго бомкае тэлефон. Напэyна, жонка-сцярвоза, бо заyсёды y такi час тэлефануе, пiльнуе, каб пад канец працы не нажлукцiyся.

– Алё-ё-ё… – лiслiва дыхае y трубку маёр.

– Прымiце тэлефанаграму з апарату Цэнтральнага Камiтэту камунiстычнай партыi БССР, – трыбунальным металам азываецца трубка. – У Мiнску бясследна знiк сусветна вядомы савецкi кампазiтар Дзмiтрый Шастаковiч. Не выключаюцца правакацыi заходнiх спецслужбаy. Справа на асабiстым кантролi таварыша Мазурава. Усяму асабоваму складу мiнскай мiлiцыi тэрмiнова адкласцi yсе справы i заняцца пошукамi. Запiсвайце арыенцiроyку…

І тут маёр упершыню разумее, што поyная страта гравiтацыi здараецца не толькi з савецкiмi касманаyтамi. Голас iмклiва падкiдае яго да столi, кавадлам б’е y вушы, у пысу, у патылiцу, у грудзi, у генiталii, пад дупу i гэтак жа iмклiва нiзрынае на падлогу. Праваахоyнiк з цiхiм i сарамлiвым цурчэннем абсiкваецца. Проста y мокрых штанах ён бяжыць у камеру i выводзiць арыштаванага на волю. Чысцiць падсохлы бруд з ягонага палiто, расказвае пра сваю палымяную любоy да лаyрэатаy Сталiнска-Ленiнскiх прэмiй, да yсялякiх антынародных iнтэлiгентаy, фармалiстаy i касмапалiтаy, абяцае yласнаручна застрэлiць сяржанта Шмонава з табельнага «макарава», садзiць Шастаковiча y мiлiцэйскi «Масквiч» i вязе y гатэль «Беларусь»…

…Прэм’ера Трынаццатай сiмфонii прайшла y Мiнску з шалёным поспехам. Зала апладавала стоячы. Аyтара выклiкалi на «бiс» разоy пяць. Праyда, «Советская Белоруссия» традыцыйна аблiла генiяльнага кампазiтара брудам: маyляy, i сiмфонiя «так сабе», а сам Шастаковiч «задачу партыi i yраду не выканаy».

Зрэшты, Дзмiтрый Дзмiтрыевiч, як чалавек разумны, падобных газет не чытаy. А калi б такое пра сябе i прачытаy – не надта б i пакрыyдзiyся. Не любiy ён абмяркоyваць свае творы. Бо y мастацкiм развiццi пайшоy значна далей за шматлiкiх калегаy, якiя так i засталiся на другой ступенi эвалюцыi пасля курыцы-нясушкi.

У сталiцу савецкай Беларусi кампазiтар Шастаковiч прыязджаy яшчэ разоy пяць. І з канцэртамi, i проста так. Але ж i мiнскi стадыён «Дынама», i комплекс КГБ БССР на Ленiнскiм праспекце абыходзiy, як той казаy, свiнячымi сцежкамi…




Як стукач Беларускага сiмфанiчнага аркестра здрадзiy Радзiме


Савецкiя грамадзяне, як вядома, падзялялiся на дзве асноyныя катэгорыя: на тых, хто стучаy, i тых, на каго стучалi. Стукачы шчыравалi паyсюдна: ад турэмных камер i да абкамаyскiх кабiнетаy, ад шахцёрскiх брыгад i да бамбардыровачных экiпажаy. Нават у мiлiцыi i y пракуратуры – i тое былi свае стукачы.

Беларускi сiмфанiчны аркестр, натуральна, не стаy выключэннем. А як жа так можна, каб савецкi працоyны калектыy iснаваy без уласнага стукача? Штат вялiкага сiмфанiчнага аркестра – больш за сто чалавек. Усе спрэс творчыя i амбiтныя, з вытанчанымi густамi i багемнымi звычкамi, а, значыцца, схiльныя да маральна-побытавай распусты. Цi, чаго горш – да плявузгання на палiтыку партыi. Вось аркестравы стукач i пiльнаваy, каб музыкi y вольны час не чыталi дысiдэнтцкай лiтаратуры, не расказвалi палiтычных анекдотаy i не пiлi зашмат гарэлкi.

Выглядаy той стукач панура, бы кастрычнiцкая слата: зацёрты пiнжачок з абвiслымi гузiкамi, бляклыя вочкi пад залатымi акулярамi i поцiск рукi, падобны да дотыку кажана y сутарэннi. Звычайны эрзац-iнтэлiгент з музычным ухiлам… У сiмфанiчным аркестры ён граy на талерках; дзынь-бабах! На палiтзанятках старана канспектаваy пра мiжнароднае становiшча; цягнуy руку i набiраy балы. Затое y курылцы беспакарана i правакацыйна расказваy, як люта ён ненавiдзiць савецкую yладу i як даyно марыць звалiць куды «за бугор». Натуральна, нiхто з калегаy-аркестрантаy стукачу веры не даваy, бо паскуду тую даyно yжо падлавiлi i выкрылi. Але й зрабiць з iм нiчога не маглi: ад сексота старалiся трымацца падалей, не раyнуючы, як ад хворага на паршу…

У 1976 годзе Беларускi сiмфанiчны аркестр афiцыйна запрашаюць у турнэ па Заходняй Нямеччыне. У фiлармонii пачынаецца падрыхтоyчая лiхаманка: партарг складае характарыстыкi, прафарг зацвярджае спiсы, лектары-прапагандысты распiнаюцца на палiтзанятках пра «свет капiталу, свет бяспраyя». Музыкi закiдаюць аркестравыя партыi, цiхенька мацюгаюцца i завучваюць напамяць «Правiлы паводзiнаy савецкiх грамадзянаy у капiталiстычных краiнах». А музыкантцкiя анкеты тым часам праганяюцца праз шматлiкiя фiльтры i прасвятляюцца бязлiтаснымi рэнтгенамi.

Нашага стукача выклiкаюць на канспiратыyную кватэру, дзе куратар «адтуль» напампоyвае яго iнструкцыямi, не раyнуючы, як руплiвая гаспадыня шпiгуе часныком свiную рульку: эксплуатацыя пралетарыяту!.. агрэсiyны блок НАТА!.. неафашысцкiя шабашы!.. полавыя кантакты з iншаземцамi раyназначныя здрадзе Радзiме!.. Зразумеy, не?!.. То пiльнуй!

Сексот аддана круглiць вочы – маyляy, усё сумленна зраблю i yсiх чыста пазакладаю!

Вось i добра, лагаднее куратар… А яшчэ не забудзься потым даць справаздачу пра маральна-побытавую разбэсту y вашым працоyным калектыве… м-м-м… i пра мажлiвую кантрабанду таксама. Шчаслiвай дарогi!..

У дарозе аркестранты, як i мае быць, выцягваюць пляшкi i смокчуць патроху, каб, крый Божа, партарг, прафарг i iнспектар аркестра не дазналiся! Тым больш, што наперадзе дзяржаyная мяжа, на якой трэба выглядаць прыстойна. Кампанii стыхiйна самаарганiзавалiся па купэ яшчэ y Мiнску – згодна са сталымi унутрыаркестравымi сувязямi, асабiстымi сiмпатыямi i алкагольнымi yпадабаннямi.

А вось стукача з усiх кампанiй культурна выстаyляюць. У скрыпачак нiбыта iнтымныя сакрэты, вiяланчэлiсты нахабна маняць, што нiякай гарэлкi y iх няма, а салiст групы валторнаy дык увогуле дэкларуе адкрытым тэкстам: маyляy, калi ты адмыслова прыстаyлены да нас, каб пра стаyленне да савецкай yлады выпытваць – дык дачакайся палiтзаняткаy, там з лектарам i дыскутуй!..

Небарака-стукач адчувае сабе, не раyнуючы, што той лiс, якога адважныя пеyнi задзяyблi i выгналi з куратнiка. Тое, што ягоная сексотцкая сутнасць нi для каго не сакрэт, шпег выдатна ведае. Ведае пра гэта, напэyна, i ягоны куратар. Аднак iнфарматараy у куратнiках трымаюць не толькi на тое, каб яны даносiлi на асмялелых птушак, але й проста дзеля страху. А вось нашага сексота не толькi не баяцца – з яго пагарджаюць i нават кпяць! І, прытым, з кожным днём yсё смялей i смялей. Трэба, нарэшце, паказаць гэтым недавумкам, хто y Беларускiм сiмфанiчным аркестры гаспадар!..

Пакрыyджаны y найлепшых пачуццях стукач маркотна грызе пазногцi, працiрае рукавом акуляры i песцiць планы помсты…

Пасля каскада памежна-мытных лiхтугаy музыкi нарэшце дабiраюцца да «бундэса». Тыя, хто на Захадзе yпершыню, хаyкаюць агламошана: блiскучыя лiмузiны, вiтрыны з прыгожымi трантамi, каyбаса пяцiдзесяцi гатункаy i без yсялякай чаргi… Але ж yголас таго захаплення не выказваюць: дысцыплiнавана перасоyваюцца y складзе групы i размаyляюць стрымана i фальшыва пра нешта пабочнае. Тыя, хто на замежных гастролях не yпершыню, дзелавiта выцягваюць з загашнiкаy «Сталiчную» з вiнтавой закруткай, каторую дазволена браць за мяжу па дзве нуль-пяць на чалавека, i прыкiдаюць, дзе б яе павыгодней загнаць, каб да жабрацкiх камандовачных пфенiнгаy дадаць колькi дзесяткаy паyнавартасных дойчмарак на падарункi родным i блiзкiм.

Сексот разумее: цяперашнi час – найпрыдатнейшы, каб парахавацца. У вялiкiм сiмфанiчным аркестры абавязкова знойдзецца якi-небудзь несвядомы элемент, якi прывёз з сабой не толькi гарэлку. Стукач бадзяецца па гатэльных калiдорах, абцiрае сцены i быццам бы няyзнак заходзiць у нумары да аркестрантаy: прабачце, а y вас запалак няма? i штопару таксама? можа, залiшнюю шкляначку пазычыце? І зыркае, мярзотнiк, з-пад сваiх акуляраy памыйным пацучком – што y каго на стале, што пад сталом, што з-пад падушкi выторкваецца…

У салiста групы валторнаy шпегу нарэшце шэнцiць: гаспадар не паспявае сунуць у кiшэню нешта блiскучае i дробненькае. Ну-ка, ну-ка, пакажы… Царскi чырвонец?!.. А-ёй!..

Стукач паглядае на злачынцу дакорлiва i красамоyна – маyляy, i так усё зразумела. Той у ступары: вышэптвае мудрагелiсты мацюг, звужае вочы i сцiскае кулакi… але стрымлiваецца. «Маральны кодэкс будаyнiка камунiзму» ён выдатна ведае, а цяпер акурат той момант, калi гэты кодэкс можа перакулiцца y крымiнальны. Злачынца вагаецца, уздыхае, пераступае з нагi на нагу… i працягвае чырвонец нязванаму госцю. Забiрай, сука, толькi не кажы нiкому! Дамовiлiся?!..

Чырвонец выглядае надта прывабна. І загнаць яго y «бундэсе» можна за сур’ёзныя грошы… калi нiхто не дазнаецца. А калi дазнаецца? Дзе гарантыя, што y Беларускiм сiмфанiчным аркестры iншых iнфарматараy няма?! Дый тутэйшыя ювелiры i нумiзматы yсе, як адзiн, завербаваныя заходнiмi спецслужбамi, нават куратар пра гэта неяк папярэджваy… То сапраyды лепш не звязвацца!

А таму сексот праз настояную драматычную паyзу прамаyляе пранiкнёна i нават пакрыyджана: маyляy, як ты мог падумаць? Мы ж сябры i калегi… хiба не разумееш?!..

Ды yсё я разумею, безцарамонна перапыняе валтарнiст, проста ссыш з тым чырвонцам звязвацца! Што хочаш за сваё маyчанне?.. Прастаyлюся – добра?… Дамовiлiся, дзве скрынi «белай», адразу, як у Мiнск вернемся.

Што…

Менавiта ту-у-ут???!!!..

Валтарнiст, агаломшаны бязлiтасным ультыматумам, ляцiць да карэфанаy-духавiкоy i праз адборныя мацюгi енчыць: калегi, ратуйце!.. Калегi карпаратыyна салiдарызуюцца: хрэн з iм, хай кожны па пляшцы скiнецца – затое сумленне застанецца чыстым!.. А яшчэ салiдарызуюцца y тым, што сексотцкую падлюку варта за такую прадразвёрстку пакараць па yсёй суворасцi аркестравых законаy!..

Турнэ па Заходняй Нямеччыне праходзiць блiскуча. У залях аншлагi. Музычныя крытыкi проста праменяцца добразычлiвасцю. Асмялелыя аркестранты пацiху п’юць пiва з нямецкiмi калегамi i выслухоyваюць камплiменты на сваю адрэсу.

Але больш за yсiх задаволены наш стукач: i бабла на прададзеных сарака пляшках «Сталiчнай» накасiy, i yсiм аркестровым куранятам давёy, хто y Беларускiм сiмфанiчным аркестры гаспадар!

І вось – апошнi дзень турнэ: невялiчкi гарадок з цацачнай ратушай, сярэднявечнай брукаванкай i добразычлiвымi бюргерамi.

Увечары да стукача падыходзiць той самы валтарнiст: маyляy, выпiць хочаш? У сексотавым мозгу адразу запальваецца трывожная лямпачка – i прапанова нязвыклая, i гучыць яна ад надта падазронай асобы… Стукач напружваецца, туманiцца поглядам i патнее, спрабуючы вызначыць сутнасць падставы. Ды супакойся, прымiрэнча кажа валтарнiст. Сапраyды табе вельмi yдзячны, што не растрындзеy… Вось на знак падзякi, а таксама з надзеяй, што i далей трындзець не станеш, i хачу праставiцца. Нам тут нямецкiя меламаны шнапсу падагналi, дык усе нашыя yжо спяць, а праз мяжу yсё адно столькi не правесцi. Дык чакаць у госцi, цi y чарупiну вылiваць?

Па хуткiм часе стукач сядзiць у гатэльным нумары дабрадзея. На стале – сцiплая закуска i вялiкая пляшка з прыгожай налепкай. Сексот задаволена жлукцiць халяyны кiр, мружыцца i плямкае ад нязвыклага мацунку. Вось, што значыцца якаснае буржуйскае спiртное – не тое, што нашая паскудная «Сталiчная», вырабленая з нафты! Ужо толькi за адно гэтае можна савецкую yладу yзненавiдзець!

Валтарнiст падлiвае госцю прыязна i добразычлiва, нiбы той Сал’еры, але ж сам адно yдае, што таксама жлукцiць.

Пляшку з прыгожай налепкай ён адшукаy у блiжэйшым смеццёвым баку. Набулькаy туды медычнага спiрту, якi y нямецкiх аптэках коштам пiтной вады, прытым у тым спiрце падступна распусцiy колькi пiгулак дымедролу. Зараз гэтая падлюка вырубiцца, i тады…

Але ж падлюка чамусь вырубацца не хоча. П’янее, касее, iкае… i правакацыйна распавядае, як i за што ён не любiць савецкую yладу. З шоргатам сунецца y прыбiральню, выблёyвае меню, зноy пiячыць i зноy надакучлiва апавяшчае пра сваю шчырую нянавiсць да СССР. Гэта yжо не правакацыя, гэта – лейтматыy. У операх Рыхарда Вагнера падобнае называецца «прынцыпам монатэматызму». А y клiнiчнае псiхiятрыi – «сiндромам навязлiвых станаy».

Нарэшце, гаспадар не вытрымлiвае i раздражняецца: маyляy, супакойся, ты не на працы! На вось, каyтанi!..

Па хуткiм часе валтарнiст спускаецца y фае гатэлю i на знакi нешта паказвае трамбанiсту i альтыстцы. Тыя сiнхронна падымаюцца i сунуцца да парц’е, з мэтай адцягнуць увагу. Валтарнiст тым часам спрытна цягне ад лiфта непрытомнага стукача. На ганку матэрыялiзуецца кантрабасiст, якi пераймае цела. Прытым уся гэтая аркестровая зладжанасць вiдавочна сведчыць пра злосны намер i папярэднюю змову.

Неyзабаве мёртвы, як бэлька, стукач, маляyнiча раскладзены на клумбе акурат насупраць палiцэйскага пастарунку. У руцэ y яго пустая пляшка, на грудзях – свежыя ванiты, а y прамежнасцi – цёмная вiльготная плямiна. Нацюрморт завяршае бездухоyны парнаграфiчны часопiс, якi бессаромна выторкваецца з адцягнутай кiшэнi… …Наранiцу сексот пакутлiва расклыпвае засмяглыя вочы. Ён ляжыць у незнаёмым ложку y такiм жа незнаёмым пакоi. На вокнах – краты, на сцяне – нейкi плакат з надпiсамi не па-нашаму. Стукач напружана факусуе зрок i з жахам вызначае першае слова: «Achtung!» Другое прачытанае слова выглядае зусiм пачварна: «Polizei». І тут наш стукач разумее, што патрапiy ён няйначай, як у бункер да недабiтых фашыстаy, i ратунку яму няма… І сапраyды, па хуткiм часе y пакойчыку з’яyяецца бландынiсты гестапавец у форме з пагонамi-пляцёнкамi, як у фiльмах пра вайну i немцаy. Сексот палахлiва цягне голаy у плечы, бо yжо наперад ведае, што зараз прагучыць «хэндэ хох!» i «шысэн!». Бела-русы гестапавец афiцыйна пасмiхаецца, нешта гергеча i сыходзiць.

Што рабiць?!

У роце арыштанта – пякельная суша, у галаве – палярная ноч. Неyзабаве чарнiльную цемру мазгоy працiнае танюткi праменьчык… спакваля набрыняе жоyцю, пагрозлiва пульсуе i, нарэшце, набывае падабенства да класiчнага зонаyскага пражэктара, прытым пражэктар гэты нахабна лупiць проста y твар!..

Жыццё скончанае. Нават, калi y палоннага i атрымаецца y нейкi цуд збегчы з гэтага Бухенвальда, дык на Радзiме яму нiчога добрага не свецiць. Дыскрэдытацыя гонару i годнасцi савецкага грамадзянiна, iдэалагiчная дыверсiя, разгалошанне дзяржаyных таямнiцаy… І нiхто – анi дырыжор, анi калегi з аркестра, анi нават куратар «адтуль», – нiколi за яго не заступiцца!..

Тым часам y пакойчыку зноy з’яyляецца бела-русы гестапавец, але ж гэтым разам – з маладой дзеyкай у цывiльным.

І тут небарака не вытрымлiвае… У iм адбываецца некiруемая i iмгненная пераналадка асобы. Ён б’ецца галавою аб сцяну, аблiзвае гестапаyцаy на манер спанiэля i сiпiць пры гэтым, бы той падраны шланг:

– Таварышы фашысты! Патрабую палiтычнага прытулку!.. Не магу больш жыць у савецкiм пекле!..

…Ужо yвечары палiцэйскi пастарунак наведваюць дырыжор i iнспектар Беларускага сiмфанiчнага аркестра. Дырыжор шчыра шкадуе заходнiх немцаy, на голаy каторых гэты падарунак звалiyся. А iнспектар аркестра выказвае пажаданне пералiчыць частку гастрольных ганарараy у Мiнiстэрства культуры краiнаy агрэсiyнага блоку НАТА, каб толькi больш не бачыць гэтую паганую суку y Беларускай дзяржаyнай фiлармонii…

Апошнiм да новаспечанага дысiдэнта прыходзiць дыпламат з савецкай амбасады – суворы дзядзька з класiчна незапамiнальным тварам i мажнымi валасатымi кулакамi.

– Дык гэта сапраyды не правакацыя, а твой асэнсаваны выбар? – удакладняе ён недаверлiва.

Стукач ганарлiва выпроствае храбцiну i незалежна глядзiць наyсцяж. – Так! Я ж даyно yсiм казаy, што савецкую yладу ненавiджу. А вы, блядзi, думалi, што гэта yсяго толькi дазволены жарт?!..




Як Уладзiмiр Мулявiн зладзiy канцэрт для вiцебскiх бамжоy


Для савецкага чалавека iснаваy толькi адзiн паказчык здароyя: можна яму выпiваць, цi нельга.

Кiраyнiк «Песняроy» Уладзiмiр Мулявiн быy савецкiм чалавекам, i выпiваць яму забаранялася катэгарычна – прынамсi, пад канец жыцця. Кар’ера маэстра yкладалася y традыцыйную для ягонага часу формулу «гастроль – парткантроль – алкаголь». Гэтае пякельнае спалучэнне i выпалiла нутро музыкi, рыхтык бязлiтасны вагнямёт – святочную клумбу, так што на руiнах мулявiнскага арганiзма буяла адно бадыллё з трамбозаy, псiхозаy ды цырозаy. Дактары дазвалялi яму хiба што любавацца пляшкамi, але ж выпiваць – крый Божа!

Але маэстра сам прыспешваy свой скон. Варта было Мулявiну толькi глянуць на пляшку, як ён адразу ж пачынаy яе рэфлекторна смактаць. Ён пiy усё, што траплялася на вочы: памяркоyнае пiва, добрае вiно, шляхотны каньяк i лютую гарэлку. Ён жлукцiy зранку, удзень, увечары, а також уначы. Сiтуацыю yскладняла чарговая мулявiнская жонка, якая падступна нашэптвала: ты, маyляy, генiй, табе можна yсё!

Як вынiк, Мулявiн няyхiльна дэградаваy. Па хуткiм часе ад Вялiкага Песняра застаyся адно пазнавальны вобраз: вусы «падковай», глянцавая лысiна, кранальны маркотны тэнар… Хранiчна падпiты Муля iснаваy сваiм уласным жыццём, а ягоны вобраз – сваiм, спакваля ператвараючыся y гэткi беларуска-савецкi брэнд, кшталту Брэсцкай крэпасцi, партызанаy i трактароy. Гэты вобраз i прадстаyляy Беларусь на размаiтых музычных святах аж да пачатку дваццаць першага стагоддзя.

Так было i y 1999 годзе, падчас «Славянскага базару» у Вiцебску.

Прыязджаюць Мулявiны на гэты самы базар увечары, засяляюцца y здымную кватэру. Маэстра пасля цягнiка выглядае абсцiнентным хамяком: шкляныя вочкi, раскаардынаваныя рухi, затарможаная мазгавая дзейнасць. Карацей, класiчная беларуская млявасць i абыякавасць.

Жонка раскладае транты i квохча: ды Валодзечка, ды табе адаспацца трэба, ды наперадзе дзень цяжкi! Што – крышачку бухнуць перад сном? А вось хрэнушкi, заyтра канцэрт, зноy са сцэны звалiшся! Абяцаеш не пiць? То i добра! Распранайся, кладзiся i баiнькi. Пяшчотна цалуе мужа y лысiну, накрывае коyдрай i сыходзiць на экскурсiю па вiцебскiх буцiках, прытым прадбачлiва зачыняе пакой звонку на ключ. Што цалкам слушна: Валодзечка па-цёмнаму да гастранома не yцячэ, дый сябры-лабухi, якiя таксама выступаць прыехалi, не палезуць да яго з прадказальнымi прапановамi.

Шчоyкае замок, цокаюць i аддаляюцца абцасы. Мулявiн падымаецца з ложка i саркастычна хмыкае: ды што, маyляy, гэтыя бабы y мастацтве разумеюць? Напружваецца, каардынуецца, дастае з заначкi пляшку, на донцы каторае яшчэ плёхаецца грамаy сто сорак гарэлкi. Засяроджана скручвае корак, каламутным вокам аглядае iнтэр’ер, спрактыкавана прымерваецца каyтануць проста з рыльца. Але y апошнi момант вырашае, што жлукцiць у задушлiвым пакоi, сярод аблушчаных шпалераy i абшарпанай мэблi, супярэчыць ягоным мастацкiм перакананням. Ён чалавек творчы, яму трэба паэзiя i прыгажосць, i пажадана такiя, каб змянялiся калейдаскопам. І таму адзiнае прыдатнае месца для эстэтнай выпiyкi перад сном – гаyбец.

Маэстра накiдвае на голыя плечы пiнжак, суе пляшку y кiшэню i сунецца на вольнае паветра. Выпiвае пад занюх, з асалодаю выдыхае i аглядае вечаровыя краявiды. З глыбокага космасу цнатлiва падмiргваюць зорачкi, поyня сыпле срэбным пылам на паснулыя шаты, i густое цьмянае паветра патыхае гаркавым водарам начнога квецця. Муля дбайна дасмоктвае з рыльца, аджывае i натхняецца: у жыццi, аказваецца, заyсёды знойдзецца месца для лiрыкi i рамантыкi! І тут музыка вельмi дарэчна згадвае, што y другой заначцы, здаецца, ёсць яшчэ адна пляшка са ста грамамi. А, можа, нават i са ста дваццаццю!

Штурхае дзверы гаyбца… не адчыняюцца! Зноy штурхае – зноy не адчыняюцца. Нервова цiсне плячом. Дзверы спружыняць i не адчыняюцца. І музыка нарэшце разумее, што шпiнгалет выпадкова зашчоyкнуyся, i ён апынуyся y палоне.

Так што давядзецца стаяць на гаyбцы ажно да прыходу жонкi…

А на падворку тым часам халаднее. Ад Дзвiны дзьме пранiзлiвым, з хмаркi крапае вiльготным, голае цела yкрываецца гурковымi пупышкамi. Палонны дробна калоцiцца, iнстынктыyна засоyвае рукi y кiшэнi. І выпадкова знаходзiць там колькi купюраy. Рахуе i разумее, што гэтага хопiць яшчэ на адну пляшку. Тым больш, неонавая шыльда «начнiка» спакуслiва свецiцца y якiхсьцi ста метрах адсюль.

Перспектыва наладзiць працяг банкету грэе душу i падымае настрой. Мулкi стан недапiтасцi правакуе мазгавую дзейнасць. Мулявiн прымяраецца, цi зможа ён злезцi з гаyбца. Невысока, другi паверх усяго, але ж спускацца не дазваляюць узорст, камплекцыя i каардынацыя, а дакладней, яе адсутнасць. Карацей, тут без дабрадзея-ганца не абысцiся!

Музыка напружана мружыцца y паyцемру, выглядаючы патэнцыйных памагатых. А вiцебскi двор тым часам жыве звыклым гарманальным жыццём. Гопнiкi налiваюцца пiвам, дзеyкi спяшаюцца на блядкi, вулiчны кот шчаслiва храбусцiць памыйным пацуком.

Цi не пад самым гаyбцом – колькi смеццевых кантэйнераy, каля каторых дзелавiта корпаюцца нейкiя сюррэалiстычныя персанажы, якiя пры больш пiльным разглядзе аказваюцца бамжамi.

– Алё, мужык, – просiць Мулявiн клышаногага мужчыну нявызначанага yзросту. – Можна цябе папрасiць да гастранома зганяць? Зараз грошы y цыгарэтнай пачцы скiну.

Клышаногi нетаропка адкладае цэлафанавы пакет са шклатарай, лянотна задзiрае голаy i прымае падкрэслена незалежную позу.

– А ты хто такi, каб я для цябе па бухло ганяy? Бач – працую!

Кiраyнiк «Песняроy» становiцца y найвыгаднейшым ракурсе – так, каб святло з пакоя клалася яму на твар.

– Хiба не пазнаy? Я заyтра на «Славянскiм базары» спяваць буду, прыходзь, кантрамарку дам!..

Бомж факусуе зрок, супастаyляе мулявiнскiя вусы i пуза з двухсэнсоyна-крымiнальным назовам галоyнага музычнага фэсту краiны i недаверлiва yдакладняе:

– Мiхаiл Круг?

Мулявiн ад злосцi ажно скрыгоча зубамi i грызе вус… Добра, што яшчэ Фiлiпам Кiркоравым не аблаялi!

Ды ён – цэлая музычная эпоха y адной асобе! Ён сапраyдная зорка, хаця i рэлiктавая, ягонымi дыскамi yвесь гэты Вiцебск замасцiць можна! Яму ж, стоячы, апладавалi генеральныя сакратары, каралi i мiлiярдэры, у яго нават амерыканскi прэзiдэнт Джымi Картар аyтограф прасiy! Ды што там нейкi Картар?! Сам Джон Ленан прызнаyся, што «Песняры» – найлепшае, што ён чуy у сваiм жыццi! І тут нейкi памыйны галадранец…

– Ды Мулявiн я, Мулявiн! З «Песняроy»! – абурана выдыхае Мулявiн. – Той самы!

– Як гэта Мулявiн?! – не дае веры бомж. – Ён жа даyно памёр…

Пакуль кiраyнiк «Песняроy» адбудоyвае y галаве жорсткае абвяржэнне i паyторную просьбу зганяць па бухло, пад балконам з’яyяецца яшчэ адзiн бомж, з агiдным тварам i крымiнальнымi манерамi.

– Мулявiн, кажаш? – агрэсiyна шчэрыцца ён на гаyбец. – Па-цiпу на «Славянскi базар» з таго свету прыехаy… Ты што – за лохаy нас трымаеш? За свой базар па-панятках адкажаш?

Дакументаy у кiшэнях мулявiнскага пiнжаку няма. Апошняга «песняроyскага» дыска з выявай салiста – таксама. Так што адказаць няма чым. Але ж абурэнне y ягонай душы yжо палае пажарам, i згасiць гэты пажар можна адно гарэлкай…

Тым часам валацуга з крымiнальнай пысай нечакана выдае вельмi слушную прапанову.

– Алё, я зараз гiтару табе перадам. Як збацаеш што-небудзь з «Песняроy» – зганяем у краму. Як не – шыбы паб’ем. Згодны?

Маэстра мужна глынае крыyду, нiжа плячыма i… пагаджаецца. А што яму яшчэ застаецца?

Як тое нi дзiyна, але галадранцы вельмi хутка прыносяць гiтару. Вiдавочна не «Stratocaster»: пабiтая дэка, абцёрты грыф, раскудлачаныя струны… Няйначай, на сметнiку знайшлi. Мулявiн расплятае на гаyбцы капронавы шнур для бялiзны, спускае канец долу…

– Што вам выканаць? – змрочна пытаецца ён, настройваючы iнструмент.

– А што хочаш, – лiтасцiва дазваляюць бамжы.

З гаyбца чуваць шоргат i стрыманы кашаль. Але yжо праз колькi хвiлiнаy фiялетавае сутонне поyнiцца дробным гiтарным пераборам, i вечаровы двор працiнае маркотны тэнар:

		Бывай, абуджаная сэрцам дарагая,
		Чаму так горка, не магу я зразумець…

Каля смеццевых кантэйнераy робiцца нязвыкла цiха. Бамжы розных узростаy, полаy i ступеняy маргiнальнасцi вылазiць на святло i паглядаюць на Песняра, рыхтык дрэсiраваныя пацукi на гамельнскага флейтыста.

Мулявiн акуратненька кладзе апошнi акорд. Клышаногi валацуга разгублена шкрабае патылiцу:

– Супада-ае… Можа, i сапраyды той самы Мулявiн? Карацей, мужык, скiдай бабло, зараз зганяем. Табе што – чарнiла цi гарэлкi?

– А як у цябе лавэшак мала, дык дабавiм! – добразычлiва дадае крымiнальны галадранец з агiдным тварам. – Можа, яшчэ i закускi якой?

Пакуль эстэтызаваная басота-галота бяжыць да «начнiка», маэстра нечакана натхняецца i yжо без усялякiх заявак слухачоy працягвае канцэрт з песень сваёй маладосцi – ад «Касiy Ясь канюшыну» да «Александрыны». І выкананне гэтае цудадзейным чынам змяняе старога, спiтага i паyзабытага yсiмi музыку. Голас маладзее, твар iльснiцца, вочы блiшчаць… Адбываецца тое, што наркаманы называюць «прыходам», лабухi – «драйвам», а псiхолагi – мастацкiм афектам Творцы.

Пад гаyбец цiхенька падцягваецца астатняя дваравая публiка: гопнiкi, блядзi i нават участковы мент. Усе слухаюць засяроджана i yдзячна, i гэта наводзiць на фiласофскiя думкi пра душэyнае ачышчэнне i yсеабдымны катарсiс.

Па хуткiм часе з боку «начнiка» з’яyляюцца i бамжы-дарбадзеi. Прытым клышаногi яшчэ здалёк пераможна yздымае па-над галавой пляшку гарэлкi, а агiдны дэманструе ладны кавалак лiверкi. Працiскаюцца праз натоyп, сiнхронна задзiраюць падбароддзi i з глыбокай пашанай паведамляюць:

– Вось, купiлi yсё, што ты хацеy, i нават больш. Скiдай вяроyку, зараз пляшку y пакет пакладзем, падымеш.

Мулявiн прыгладжвае лысiну, круцiць вус, лашчыць гiтарны грыф. Мружыцца i выдае нечакана:

– Ды ну яе на хрэн, тую пляшку. А давайце я вам лепш яшчэ што-небудзь спяю!..




III. Тэрпсiхора. Муза танцаy





Як беларуская балетная трупа гастралявала y Сярэдняй Азii


Здавён у беларускiм балеце iснавала такая завядзёнка: перад сталiчнай прэм’ерай «абкатваць» харэаграфiчныя пастаноyкi на далёкай перыферыi, не прасякнутай высокай культуры. За часамi СССР гэткая практыка yвогуле была нормай. Правiнцыйная публiка, змораная выплаyкай чыгуна цi здабычай апатытаy, валiла на тыя спектаклi, бы гарбуша на нераст. А то дзе яшчэ пабачыш столькi прыгажунь у балетных пачках? Толькi па тэлевiзары: лебедзi на пуантах, Чайкоyскi з касою, чарговы некралог на чарговага Генеральнага сакратара ЦК КПСС…

Сярэднеазiяцкiя рэспублiкi мелi y танцавальным асяродку не найлепшую рэпутацыю: спякота, нудота i антысанiтарыя, з якой бессэнсоyна змагацца нават ударнымi дозамi алкаголю. Не кажучы yжо пра тамтэйшую аyдыторыю, абазнаную y класiчнае харэаграфii, не раyнуючы, як белавежскiя зубры – у святкаваннi Наyруза. Зрэшты, маскоyскi «Саюзканцэрт», якi тыя гастролi i арганiзоyваy, мясцовай спецыфiкi абсалютна не цямiy: ну, арыкi з урукамi, ну, саксаулы з аксакаламi… Пралетарскi iнтэрнацыяналiзм не даспадобы? Партбiлет кiшэню адцягвае? А то зараз да запалярных аленегадоyцаy выправiм, у чуме «Жызэль» ставiць! І камянее пасярод лянотнага азiяцкага мроiва старажытны цюркскi горад са сваiмi мячэцямi, базарамi, iшакамi i тубыльцамi y паласатых халатах, якiя не толькi пра «Жызэль» – пра пенiцылiн нiколi не чулi. І звальваецца на гэты сацыялiстычны халiфат танцавальна-аркестравы дэсант з Мiнска; еyрапейскiя твары, класiчныя стройчыкi. Вядома ж, другi састаy, бо прымы з карыфеямi з’ехалi прапагандаваць дасягненнi айчынай харэаграфii бездухоyнаму Захаду, а y Сярэдняй Азii – савецкiя людзi, якiя i самi ведаюць, што наш балет – найпрагрэсiyнейшы y свеце.

Балетмайстар, малады i yзнёслы эстэт, нервуецца, рыхтык школьнiк перад iспытам: як, цiкава, тутэйшая публiка yспрыме прывезены спектакль? Усё, здаецца, мусiць быць зразумела: «Бахчысарайскi фантан» Барыса Асаф’ева, з пазнавальнымi мiнарэтамi, гарэмамi, рахат-лукумамi ды iншай арыентальнай лухтою. Галоyную жаночую партыю Зарэмы таньчыць, вядома ж, балетмайстарава жонка. Калi пастаноyку не асвiшчуць тут – у Мiнску яна i пагатоy не правалiцца. А там, можа, i y якое рэакцыйнае замежжа выпусцяць…

Падрыхтоyка праходзiць на yздыме. Мастак прыкiдае, як найэфектней адбудаваць дэкарацыi i зарганiзаваць святло. Рэжысёр, уражаны мясцовым каларытам, дапрацоyвае драматургiю. Балетмайстар, песцячы y галаве сарамлiвыя мроi пра авацыi i трыумф, ганяе танцораy да поyнае страты свядомасцi i раyнавагi; шлiфуе рухi i мкнецца да дасканаласцi. І вось – афiшы на глiнабiтных сценах, прэм’ера y Палацы культуры бавоyнаробаy. Уся трупа вiбруе y нервовым чаканнi. Аркестранты збiраюцца за гадзiну раней за належнае. Танцоры дбайна накладаюць грым. Рэжысёр выцiрае насоyкай спатнелую лысiну. Балетмайстар, празрысты ад хвалявання, напружана прыпадае вокам да дзiркi y тэатральнай заслоне. Гучаць велiчныя акорды балетнай уверцюры. Нарэшце, заслона yздымаецца…

Вялiзная няyтульная зала, практычна пустая. На першых месцах – з тузiн мясцовых эстэтаy: начальнiцкiя партфелi, стракатыя цюбецейкi, залатыя зубы. Лянотна жуюць самсу i паглядаюць на Хана Гiрэя, якi элегiчна смуткуе на сцэне каля дэкаратыyнага «Фантана слёз», бы на хлопчыка y чайхане. Балетмайстар перахоплiвае позiрк суворага татарскага yладара i разумее, што таму зараз не таньчыць хочацца, а выхапiць шаблю i пашаткаваць гэтую неабазнаных у харэаграфii iшакоy на люля-кебаб. Спектакль заканчваецца суцэльным правалам, бо yжо y другiм акце залатазубыя балетаманы даядаюць прынесеныя прысмакi i сыходзяць проста падчас танцавальнага нумару.

Увечары y беларускiх гастралёраy жальба i дэпрэсiя. Усе – аркестранты, кардэбалет, мастак, рэжысёр i нават Хан Гiрэй з Зарэмаю, – п’яныя, як бэлькi. Смокчуць паскудную цёплую гарэлку тутэйшага разлiву i скардзяцца адзiн аднаму на азiяцкае дзiкунства i маскоyскi «Саюзканцэрт». І толькi балетмайстар, непiтушчы з прычыны далiкатнага псiхаскладу, на самоце глынае пякучыя слёзы y скверыку насупраць гатэля.

Усё, злiвай ваду, гастролi праваленыя, у наступны горад i ехаць не варта. Можна, вядома ж, дамовiцца з мясцовымi гаркамамi партыi, каб тыя задарма распаyсюдзiлi квiткi y вайсковых частках, школах i на базарах, але ж дзе гарантыя, што гэтыя дзецi барханаy зноyку не пераблытаюць балетны спектакль з караван-сараем? Уратаваць «Бахчысарайскi фантан» у змозе хiба што джын, а яны, як вядома, у савецкай Сярэдняй Азii даyно звялiся.

І тут са спякотнага марава нiбы матэрыялiзуецца зухаваты i небяспечны маладзён, па выглядзе – тыповы басмач. Ты, кажа, нацальнiка танцаy? Ну, я, панура адказвае балетмайстар, а што? А то, кажа маладзён, што з табой будзе гаварыць адзiн вельмi паважаны чалавек. Вунь, бачыш чорную «Волгу»? Ідзi туды хуценька, не прымушай яго чакаць!

У салоне – хударлявы стары: шафранавы твар, пергаментныя павекi, хiжыя кiпцюрыстыя пальцы. Гэткi грыф-сцярвятнiк, гаспадар тутэйшых пустэльняy. На галаве грыфа – расшытая золатам цюбецейка, а на касцiстых плечыках – пiнжак з зоркай Героя Сацыялiстычнай працы. Стары настойвае выразную паyзу, нечакана пасмiхаецца балетмайстру i кажа: маyляy, ведаю пра твае праблемы, толькi ты не пераймайся. Сёння на вашае «Лебядзiнае возера» адно шакалы з аддзелу культуры прыходзiлi, яны свае пасады за барашкаy купiлi. А вось у нашым бавоyнаробным калгасе – сапраyдныя знаyцы класiчнай харэаграфii. Калi цiкава – маю гонар запрасiць у свой сцiплы калгасны дамок, абмяркуем, як сур’ёзныя людзi…

Праз якiя паyгадзiны ачмурэлы балетмайстар сядзiць у сцiплым калгасным дамку. Зрэшты, гэта не дом, гэта палац з «Тысячы i адной ночы». Мармуровыя сцены, завешаныя ядвабнымi дыванамi з мудрагелiстымi арнаментамi. Велiчныя зборы, бы y медрэсэ Улугбека. Цянiсты панадворак з крышталёвымi фантанамi i пыхлiвымi паyлiнамi. І yся гэтая азiяцкая раскоша мiжволi асацыюецца цi то з Амарам Хаямам, цi то з крадзяжамi сацыялiстычнае маёмасцi y асаблiва буйных памерах.

Непрыкметныя халуi выстаyляюць перад балетмайстрам бясконцыя пачастункi: духмяны плоy, паравую асятрыну, смажаныя яйцы баранаy ды iншыя шашлыкi-машлыкi. Гаспадар паблажлiва паглядае на разгубленага госця, разлiвае па антыкварных чарках французскi каньяк i прапануе iдэалагiчна вытрыманы тост за мастацтва, якое належыць народу. Балетмайстар iдэю падтрымлiвае, дадаючы пра сябе, што мастацтва вымагае адпаведнай аплаты, асаблiва мастацтва харэаграфiчнае. Але выпiць ветлiва адмаyляецца – маyляy, выбачайце, непiтушчы. Так, а што за прапанова?

Прапанова вельмi простая, адказвае гаспадар: паставiць у нашым калгасе-мiльянеры ваш балет. Танцораy з музыкамi пасялю y сябе, дарагiмi гасцямi будуць. Сам спектакль мае праходзiць на адкрытай эстрадзе калгаснага Палацу Культуры, я яго адмыслова збудаваy, каб было дзе новыя зоркi Героя Сацыялiстычнай працы атрымлiваць. Ганарар… ну, якi самi сабе прызначыце. Толькi маю адну дробную yмову…

Балетмайстар адкладае надкусаную канапку з чорнай iкрою i мiжволi прыгадвае пра дармавы сыр.

А yмова такая, працягвае стары. Ёсць у мяне адзiная yнучка, зорка маiх вачэй i дыямент майго сэрца. Акурат на шаснаццацiгоддзе вашую балетную пастаноyку i хачу ёй падарыць, дык вось яна будзе проста шчаслiвая выканаць галоyную партыю y вашым «Шчаyкунчыку». Не, не, нiякiх харэаграфiчных вучэльняy-мучэльняy не заканчвала, а нашто? Ведаеш, як яна прыгожа пад дойру таньчыць?

Госць сутаргова прапiхвае праз перасохлае горла канапку, нiякавата глядзiць на гаспадара. Прабачце, кажа, але такое немажлiва… таму, што немажлiва нiколi! А як жа прасторавая пабудова танца? Пластычны матыy, харэаграфiчны тэкст, змест i форма, вобраз i персанаж? Танцавальная драматургiя, урэшце! Усяму гэтаму менавiта y харэаграфiчных вучэльнях-мучэльнях i вучаць! Як ваша yнучка станьчыць партыю Зарэмы, калi яна нават балетнага сюжету не ведае? Гэта тое ж самае, што замест першай скрыпкi пасадзiць у сiмфанiчны аркестр дэкханiна з бубнам!

Перамовы набываюць характар творчае спрэчкi i iмгненна заходзяць у тупiк, але ж гаспадар, праyдзiвы сын Усходу, ветлiва праводзiць госця да чорнай «Волгi» i, высцiлаючы голас аксамiтам, прапануе падумаць над сцiплай просьбай шаноyнага аксакала, героя працы i заслужанага бавоyнароба рэспублiкi. А каб лепш думалася, дэманструе ладны брыкецiк сторублёвых купюраy – прыблiзны балетмайстарскi заробак за працоyную пяцiгодку.

Увечары y гатэлi – праyдзiвая вайсковая нарада. Балетна-музычны Генштаб у поyным зборы. Пачынаецца адвечная спрэчка, што y мастацтве найгалоyнае: чыстая краса цi брудныя грошы?

Рэжысёр гатовы капiтуляваць адразу: маyляy, хоча гэты бабай улюбёную yнучку папесцiць – калi ласка!.. Ды за падобнае фiнансаванне можна хоць упрысядкi таньчыць, хоць залатыя зубы yсяму тэатру Оперы i балета паyстаyляць! Пашнуруем нашых персанажаy уздоyж дэкарацый паyколам, хай папляскаюць дзеyцы y ладкi, пакуль яна будзе з дойрай па сцэне скакаць!

Дырыжор разгортвае куды больш асцярожную дыспазiцыю, згодна якой балетную пастаноyку y кiшлаку варта падаць звышсучасным мадэрновым перформансам, гэткiм творчым эксперыментам. Дый i аркестранты з танцорамi нажлукцяцца потым у сваё задавальненне…

І толькi балетмайстар выглядае на гэтай вайсковай нарадзе непахiсным, рыхтык Аляксандр Македонскi перад бiтвай пры Гаyгамалах. Дэманструе трываласць духу i прынцыповасць поглядаy. Не дазволю, кажа, нявечыць класiчны балет! Гэта ж мая першая пастаноyка, я y яе нерваy i высiлкаy паyкладаy куды больш, чым той калгасны падзiшах – у рабаванне сваiх сялянаy! Высокiя iдэалы творчасцi!.. Сэнс iснавання мастацтва!.. Праекцыя сусвету харэаграфiчнымi сродкамi!.. І вось – бавоyнавы калгас-мiльянер. Адкрытая сцэна, перад каторай – звычайныя лаyкi без спiнак. На сцэне – дэкарацыi за заслонаю, перад сцэнай – аркестр з дырыжорам, а на лаyках – мурзатыя дэкхане, бяспраyныя бавоyнавыя рабы пад наглядам зухаватых брыгадзiраy-басмачоy. Паглядаюць на скрыпкi з трамбонамi, бы эскiмосы на авакада, i цярплiва чакаюць.




