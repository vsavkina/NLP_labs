Сэрца мармуровага анёла (зборнiк)
Людмiла Іванаyна Рублеyская


Беларуская проза XXI стагоддзя
У аповесцi “Сэрца мармуровага анёла” чорная жамчужына каралевы Боны апынаецца y руках дзiвакаватага вартаyнiка правiнцыйнага музея i сталiчнай мастацтвазнаyцы Касi.

Гераiня аповесцi “Пярсцёнак апошняга iмператара” маладая паэтка Магда спазнае трагiчную i гераiчную гiсторыю свайго роду, якi выяyляецца каралеyскiм.





Людмiла Рублеyская

Сэрца мармуровага анёла

Аповесцi, апавяданнi





© Людмiла Рублеyская, 2015

© ТАА "Электронная кнiгарня", 2015





Пярсцёнак апошняга iмператара





Пралог


На чалавека палююць часцей, чым на звера. Іншыя гома сапiенсы, вядома.

Прынамсi, ягоны анёл-ахоyнiк схаваyся, мусiць, вунь за тую аблачынку i роспачна захiнае светлы твар лёгкiмi рукамi, каб не бачыць перапэцканага гразёю i крывёю падапечнага. Той ушчамiyся спiнай у зарослую кiслiцай ямiну пад вывернутым карэннем сасны i дрыжыць ад стомы i адчаю, i дыхае хрыпла i хутка, як i належыць зацкаванаму зверу. І yжо, мабыць, нiчога чалавечага не засталося y ягоных запалых вачох… Хiба той самы сiнi колер, за якi сябры называлi яго Валошкаю… Чалавек, нiбыта спрабуючы пазнаць самога сябе навобмацак, праводзiць па зблажэлым твары рукой з тонкiмi доyгiмi пальцамi. Рагi гразi i крывi размазваюцца па скуры. Вось цяпер ён цалкам выклiкаy бы адабрэнне y сваiх улюбёных старагрэчаскiх кiнiкаy. Злiyся з прыродай. Шкада, запозна… Ён нават усмiхаецца куточкамi пакусаных вуснаy. Над галавой праляцеy авадзень. Чалавека скаланае – зумканне здаецца па-здраднiцку гучным. Нiбыта на гэты гук прыйдзе пагоня… Заплюшчвае вочы i прыслухоyваецца. Цiха… Нiколi не думаy, што ягоная магiла будзе такой зялёнай, прагрэтай летнiм сонцам… Што ж, родная зямля, дзякуй табе хаця б за гэта. Цi я не змог даць табе волi, цi ты не схацела такога дарагога дарунка… Як у «Фрынасе» Сматрыцкага: «Разявiлi на мяне свае пашчы, як варожыя пашчы, напоyненыя здрадлiвымi i фальшывымi словамi. Узялi y свае рукi сякеры i шукаюць маю душу для таго, каб яе загубiць. З усiх бакоy сецi, усюды ямы, з усiх бакоy ядавiтыя джалы…»

Чаму яны з сябрамi заyсёды yяyлялi радзiму y аблiччы Чароyнай Дамы, няшчаснай i адначасова жорсткай, за якую варта памерцi i ад якой нельга чакаць удзячнасцi?

Рамантыкi…

Цi то здаецца, цi сапраyды да птушынага аркестра далучаецца медзь далёкага сабачага брэху. Уся iстота чалавека зусiм па-жывёльнаму yздрыгвае i намагаецца yцякаць… Але цела yжо зрабiлася часткай зямлi. Пагоня спознiцца. Што ж, зацкаваны звер назаyсёды застанецца y зялёнай ямiне. Скрозь густыя шаты дрэваy сеюцца сляпучыя сонечныя прамянi, яны yтвараюць лесвiцу, нiжняя прыступка – на самых грудзях чалавека, а верхнiя губляюцца y зялёна-блакiтнай вышынi. Яшчэ адно, што трэба аддаць зямлi… Чалавек дастае з-пад лахманоy скрываyлены скрутак i апошнiм намаганнем непаслухмяных цяглiцаy хавае яго глыбей пад выварачанае карэнне сасны…

Сiнiя-сiнiя вочы чалавека на звярыным, у крывi i гразi, аблiччы спыняюцца на краi маленькай аблачынкi, бачнай праз акенца y зялёных шатах. З аблачынкi светла-светла yсмiхаецца анёл.




Маскоyскiя камуналкi


Выбар быy невялiкi. Або невыносная нуда палiтзаняткаy, або спартыyныя секцыя, або дабрачынная дапамога самотным старым.

Магдалiна выбрала апошняе.

– Ну ты неахайнiца! – жахалася аднакурснiца, паyнаватая ружовашчокая Светка-сiбiрачка. – Побач з табою няёмка прызнавацца, што вучымся y Лiтiнстытуце. Хоць бы куртку на плячы зацыравала…

– Клопаты пра знешнасць перашкодзяць майму yнутранаму самавыяyленню! – рагатала невыносная Магдалiна, рассякаючы чарговую лужыну замшавымi чаравiкамi, захляпанымi маскоyскай гразёю. – А пра Лiтiнстытут я yвогуле змаyчала б. Падумаеш, гонар – грамадскае даручэнне… Думала, хоць тут, у «элтарнай» установе, няма такога маразму. Будзем казаць старэчам, што мы з ЖЭСа, i кропка.

– Ну што y табе жаноцкага, – абурылася Светка. – Я yяyляла, што беларуская дзяyчына мусiць быць блакiтнавокая, светлавалосая, лагодная…

– А я нетыповая! – Магда «прычасала» непаслухмяныя валасы рукой, ведаючы, як гэты жэст не падабаецца акуратнай сяброyцы. – І yвогуле, я – шляхцянка па паходжаннi, можа, ува мне генетычна закладзена, што без прыслугi нiчога рабiць не yмею…

Магдалiна Дарбут нагаворвала на сябе. І рукi y яе былi yмелыя, i сама яна – стройная, гнуткая, валасы цёмнай капой – вабiла вока, нават у самай нязграбнай вопратцы. Прыгажосць, якая не ведае сама сябе… Бровы yзлятаюць гарэзна i крыху здзiyлена. І y тонкiх рысах твару – чаканне шчасця i палёту i неyсвядомленая трывога – як на карцiнах Батычэлi. Вось толькi сустрэнецца з паглядам зялёных вачэй выпадковы залётнiк – i свой пагляд адвядзе, i пашыбуе далей, да лагодных i зразумелых.

А веснавыя сонечныя зайчыкi скакалi па лужынах, па мокрым каменнi брукаванкi, зазiралi y сляпыя вокны двухпавярховых прысадзiстых дамоy, нiбыта адтуль маглi выглянуць шчаслiвыя аблiччы.

Але гэта быy раён камуналак. Некалi жылi тут шаноyныя купцы, ружавелi круглыя твары iхнiх жонак, грэлiся на вокнах таyсматыя коткi… Магчыма, што з цiкавасцю паглядалi тыя жонкi, як вядуць у кайданах па вузкай брукаванай вулцы yдзельнiкаy разгромленага y Паyночна-Заходнiм краi Расiйскай iмперыi паyстання…

Але Магда пра гэта думала роyна столькi ж, як i вераб'i, што купалiся y лужынках перад бруднымi пад'ездамi.

Задача дзяyчат была нескладаная. У дэканаце iм выдалi спiс адзiнокiх старых. Належала наведацца па кожным адрасе i распытаць iх пра надзённыя патрэбы. Вядома, гэта не азначала, што yсе патрэбы будуць задаволеныя. Разумелi гэта i старыя… Галоyнае, што да iх нехта прыйшоy, пагаварыy пра набалелае, выслухаy…

– Гатовыя сюжэты для апавяданняy,– бурчэла Светка, калi яны прабiралiся доyгiм цёмным калiдорам да чарговага пакойчыка. А там – прапахлы лекамi апошнi прыпынак чалавечае дарогi, якая са скрыжавання юнацтва бачыцца бясконцай i прывабна таямнiчай, i нельга нават падумаць, што калiсьцi давядзецца апынуцца на такiм жа сумным прыпынку.

Кожны вiзiт – паyгадзiны. Надта yжо радавалiся гаспадары маладзенькiм гасцям. І Магдалiна, да засмучэння сяброyкi, не магла не затрымацца. Ды i самой было цiкава паслухаць, параспытваць.

Азызлая, нiзкагалосая старая з iранiчнай усмешкай на тонкiх вуснах распавядала пра Маскву трыццатых гадоy, паказвала выцвiлыя афiшкi i праграмкi канцэртаy. Нават дала пакруцiць у руках чорны карункавы веер з ручкай са слановай косцi i перламутравы тэатральны бiнокль у футарале са змяiнай скуры.

Старэча, сухi i светлы, як букет мiнулагодняга быльнягу, у незвычайна прасторным пакоi з паyкруглымi вокнамi, вiдаць, колiшняй гасцёyнi, натхнёна распавядаy пра выступ Маякоyскага y клубе iхняга завода.

Былi i не вельмi цiкавыя вiзiты, са скаргамi на падступных суседзяy. У кватэры Сары Майсееyны Мiхельсон, якая паводле жэсаyскiх спiсаy лiчылася адзiнокай, выявiлася цэлая куча сваякоy рознага yзросту.

Чарнавокiя малечы ганялi па калiдоры на самакаце i гарлалi:

– Бабця! Да цябе прыйшлi!

Кватэра нумар шэсць была гэткай жа вялiкай i няyтульнай, з доyгiм цёмным калiдорам, як тунель у цаглянай скале. Іван Канстанцiнавiч Хмель, самотны пенсiянер, жыy у самым далёкiм ад увахода пакоi.

Добразычлiвая суседка падвяла дзяyчат да дзвярэй, але папярэдзiла цiхiм шэптам:

– Ён, наш Канстанцiнавiч, дзiвак… Добры чалавек, дворнiкам працаваy… Але не любiць размоy. Так што не крыyдуйце, калi i з вамi размаyляць не захоча.

І знiкла y адным з пакояy.

Цiха. Недзе капае з крана вада. На жоyтай сцяне партрэт Гагарына y авальнай рамцы.

Гагарын бадзёра падмiргваy: «Паехалi!» Але Светка i Магда чамусьцi нервова пасмейвалiся i не наважвалiся пастукацца да дзiвакаватага брамнiка.

Нарэшце сiбiрачка выпхнула наперад, як заyсёды, сяброyку:

– Ты y нас эмансiпiраваная… Ты i стукайся… Асцярожныя крокi сцiхлi па той бок дзвярэй. Нехта стаяy, аддзелены ад дзяyчат тонкай фанерай, i хрыпла дыхаy.

– Пайшлi адсюль… – мармытнула Светка, але з таго боку пачулася рыпучае:

– Хто там?

Пасля доyгiх тлумачэнняy i yдакладненняy дзверы расчынiлiся. Хударлявы старэча з кульбачкай пазiраy на нечаканых гасцей сiнiмi, як веснавы лёд, вачыма. Нiбыта рэнтгенам прасвечваy… Не, нiякiх скаргаy… Усяго яму хапае, таварышы юныя цiмураyцы. Усяго яму адвалiла жыццё, нават звыш нормы. І паветра, i прасторы, i волi. І добрых людзей.

Іранiзуе яшчэ… Дзяyчаты ветлiва развiталiся i рушылi прэч. Стары глядзеy iм услед сiнiмi вачыма.

– Вось табе i маеш… Быццам жывуць, як у Бога за плячыма, толькi смажанага лёду не стае, – цiха прагаварыла сама сабе трохi пакрыyджаная Магда.

Стары, вiдаць, меy надзвычай востры слых, таму што адразу пачуyся ягоны рэзкi, нават уладны воклiч:

– Паненкi, зайдзiце!

Вузкi, як саркафаг, пакойчык завешаны палiцамi i фота-здымкамi y рамках. А кнiгi! Магдалiна так i прылiпла да iх – старыя, у скураных, парэпаных вокладках, на карашках – назвы з «яццю». Блок, Цютчаy, Лермантаy… Нейкiя польскiя кнiжкi… Побач з мастацкай лiтаратурай – тамы па хiмii, фiзiцы, бiялогii… Велiзарны том у чорнай вокладцы – «Алхiмiя». На падлозе, на падшыyцы часопiса «Химия и жизнь» стаяла скрынка, у шчылiне мiж накрыyкай i кантам паблiсквалi шкляныя прылады. Логавiшча чарадзея…

Светка паказала вачыма на фотаздымак: стройны малады чалавек з iранiчнымi вачыма y нейкай дзiyнай вайсковай форме, вiдаць, афiцэр… Няyжо гэты старэча? Гаспадар цярплiва чакаy, пакуль госцi задаволяць сваю цiкаyнасць. І раптам з высачэзнай шафы пачуyся шоргат i страшны, хрыплы крык… Чорная iстота з вялiзнымi крыламi скокнула yнiз, на падлогу, – быццам ажыла каменная гаргулья.

Светка завiшчэла, як злоyленая русалка. І Магда ледзь стрымала крык… А па паркеце тупатаy крумкач. Чорнае вочка y колцы белаватых пёркаy-вейкаy паглядала цалкам разумна i зусiм не добразычлiва.

Гаспадар пакоя пагладзiy птушку па прыгорбленай спiне.

– Ты што ж гэта, Карл Карлавiч, гасцей палохаеш? Сядайце, паненкi.

Светка i Магда паслухмяна селi на цвёрдую скураную канапу, не зводзячы позiркаy з крумкача, якi, здаецца, так i цэлiy шэрай моцнай дзюбай у гасцей.

– Вы не служыце y ЖЭСе.

Быццам вiнавацiць у чым! Магда не дазволiла сабе раздражнiцца – гэта ж самотны, хворы чалавек. Дастала з сумкi студэнцкi бiлет. Старэча нават акуляры на нос уздзеy, каб злiчыць фотакартку з тварам госцi.

І зноy – як у палонку. Упёрся вачыма y Магду i:

– Вы не масквiчка. І не руская. Мне падалося, што я чуy ад вас тую мову, якой ужо не спадзяваyся тут пачуць. Адкуль вы?

– З Беларусi…

Крумкач прагарлаy нешта, але не падобнае на бяскрыyднае «кар». Камяк хрыплых гукаy…

На Магду абрынуyся вадаспад пытанняy на беларускай мове, з нейкiм дзiyным вымаyленнем – такога яна яшчэ не чула, гукi лiлiся лагодна i спеyна. Адкуль род па бацьку, адкуль род па мацi, на якой мове пiша артыкулы, чаму не па-беларуску? Цi не y сваяцтве яна са старавежскiмi Дарбутамi?

– Ну што ж, юная прынцэса, – завяршыy допыт стары. – Вiдаць, гэта лёс. Я не самы лепшы чалавек у гэтым свеце i не самы моцны. Але дарунак мне сапраyды вялiкi. Тое, што вы прыйшлi.

– Дык якiя y вас пажаданнi? Скаргi? – Магда сумелася: так дзiyна глядзеy на яе суразмоyца, з нейкай незразумелай тугою. Вiдаць, блытае з кiмсьцi?

– Можа, якiя лекi вам трэба купiць? Цi прадуктаy? Мы збегаем…

Стары зноy падцяy вусны, сентыментальны агеньчык у вачах згас.

– Не, дзякуй, мiлая прынцэса. А пажаданнi свае скажу наступным разам… Прыходзьце праз тыдзень, зямлячка. У наступны аyторак, добра? У любы час.

Крумкач цяжка адштурхнуy крыламi паветра i yзляцеy на шафу. Пасыпалася дробнае папяровае смецце.

Стары доyга не зачыняy дзверы. Магдалiна адчувала спiнай ягоны пiльны позiрк…

Якi дзiyны стары… Трымаецца, быццам апошнi салдат разбiтага войска.

– Ты як сабе хочаш, а я сюды больш не прыйду, – дрыжачым голасам прагаварыла Светка.




Дым Айчыны…


Магдалiну Дарбут паклiкалi да рэктара першы раз. І яна з цiкавасцю разглядала загрувашчаны кнiжнымi шафамi кабiнет. Гiпсавы Максiм Горкi пiльна пазiраy на крышталёвую попельнiцу, мусiць, прымерваючыся, каб распалiць там маленькае вогнiшча, як любiy пры жыццi. Але сённяшнi гаспадар кабiнета быy прыхiльнiкам здаровага ладу жыцця, i некранутая цыгарэтай попельнiца блiшчэла yсiмi гранямi.

– Вы ведаеце чалавека, якога завуць Іван Канстанцiнавiч Хмель?

Пытанне прагучала не з вуснаy рэктара, якi сядзеy за сталом, чытаючы нейкiя паперы, а з левага кута. Магда аж сцепанулася. У крэсле сядзеy прыемны чалавек у бездакорным сiнiм, у тонкую шэрую палоску касцюме. І аблiчча y яго было прыемнае, усмешлiвае… Вось толькi Магдалiне ад гэтае белазубай усмешкi чамусьцi зрабiлася непамысна. Немагчыма было нават уявiць – адказаць усмешкай.

– Ну дык ведаеце вы Івана Канстанцiнавiча Хмеля? Магда разгубiлася.

– Здаецца, не…

– Гэтага не можа быць. Падумайце. Іван Канстанцiнавiч Хмель, тысяча дзевяцьсот трынаццатага года нараджэння, жыy па адрасе: Крывакаленны завулак, дом чатырнаццаць, кватэра шэсць.

Стары з крумкачом! Ну трэба ж! Магда, блытаючыся, распавяла пра грамадскае даручэнне. Рэктар упарта маyчаy. А незнаёмец у сiнiм касцюме нахiлiyся наперад, нiбы рыбак, што назiрае за кругамi вакол паплаyка.

– Значыць, выпадак… А як вы патлумачыце, што ваш падапечны, якi памёр тры днi таму, зрабiy вас сваёй адзiнай спадчыннiцай?

Магдалiна агаломшана глядзела на суразмоyцу. Рэктар нарэшце прыyзняy сiвую галаву i кiнуy з-пад акуляраy на Магдалiну дзiyны востры погляд. Нiбы папярэджваy аб нечым.

– Вы камсамолка? – прагучала злева нiбыта недарэчнае пытанне. А за iм – iншыя. Зусiм як у таго старога… Пра сям'ю, пра бабуль i дзядуль, кiм былi, дзе жылi… Ізноy – пра вiзiт да старога дзiвака. Што гаварыy, няyжо нават не намякаy пра будучы запавет?

Нарэшце пытаннi скончылiся, чалавек у сiнiм касцюме падняyся, кiyнуy на развiтанне рэктару i выйшаy. Запанавала цiшыня.

– Мне можна iсцi? – знервавана запыталася Магда. Рэктар сядзеy не гледзячы на яе – неблагi чалавек i неблагi пiсьменнiк, навучаны выжываць. Як нi старайся – нiякiх эмоцый нельга было прачытаць нi на ягоным твары, нi y голасе.

– У вас ёсць здольнасцi, Магдалiна… Вы ведаеце, якi сур'ёзны конкурс у нашу yстанову. Мы прынялi вас, i гэта адзнака i… вялiкi аванс. Да нашых студэнтаy прад'яyляюцца вельмi сур'ёзныя патрабаваннi, на iх ускладзеная вялiкая адказнасць…

Магдалiна напружана yслухоyвалася y плынь гладкiх фраз, якiя закалыхвалi свядомасць сваёй плаyнасцю, акругласцю, нявызначанасцю. Пакуль, нарэшце, да яе не дайшоy сэнс, якi хаваyся пад гэтай плыткасцю i акругласцю, – ёй прапаноyвалася пайсцi з iнстытута! У якi яна паступала тры гады запар! Дзеля паступлення «адтрубiла» два гады y завадской бiблiятэцы, каб назапасiць належны працоyны стаж! Чаму?!!

Рэктар гаварыy пра фiлалагiчны факультэт у родным горадзе Магдалiны, варта толькi даздаць пару прадметаy, каб туды перавесцiся… Зiрнуy на твар сваёй студэнткi i змоyк. Цень чалавечага пачуцця мiльгануy за акулярамi y металiчнай аправе. Рэктар чамусьцi расчынiy акно – кабiнет адразу напоyнiyся гулам машын i вясёлымi галасамi, рукой паклiкаy да сябе Магдалiну. Загаварыy цiха, так што яго голас амаль губляyся y вулiчным шуме.

– Не трэба так адчайвацца. Павер, дзяyчынка, тваё жыццё на гэтым не канчаецца. З другiмi бывала горш.

– Але…

Рэктар жэстам спынiy рэплiкi Магдалiны.

– Я правяраy тыя спiсы, што вам давалi з ЖЭСа… Там нiчога не ведалi… Разумееш, тут такi шэраг супадзенняy, у якi цяжка паверыць. Але я бачыy усякае. Веру, што ты yблыталася выпадкова. Ён… вораг савецкай улады. Калiсьцi yваходзiy у партыю беларускiх нацыянал-дэмакратаy. Так што з ягонай спадчынай… будзь асцярожная. Я раiy бы адмовiцца ад яе. Тым больш там нiчога каштоyнага. Кнiгi, паперы. Магдалiна прагаварыла:

– А калi я адмоyлюся… Мне можна будзе застацца y iнстытуце?

– Ну, баюся, нiчога выправiць нельга… У любым iншым iнстытуце абышлося б. А тут… Вядома, я б мог нiчога не гаварыць, проста на сесii ты б атрымала нездавальняючыя адзнакi. А нашто гэта табе, выдатнiцы? А ад спадчыны адмоyся. У будучым будзе лягчэй. Цябе перастануць звязваць з гэтай небяспечнай асобай. Дзед што-небудзь абяцаy? Тлумачыy?

Востры пагляд з-пад акуляраy. Магдалiна моyчкi пакруцiла галавой.

– Ну, iдзi… Падумай…

Крыyда працяла Магдалiну… Крыyда, якая знясiльвае слабых. Магдалiна дасюль не ведала, слабая яна цi моцная. Самым лагiчным было б для яе зараз узненавiдзець старога, якi нi за што сапсаваy яе жыццё… Напiсаць заяву, адмовiцца ад спадчыны. Але… Нездарма Магдалiнiна мацi yздыхала, што y дачкi бацькаy характар. Бацька загiнуy тры гады таму з-за, як лiчыла мацi, сваёй упартасцi. Ведаy жа, што лёд тонкi… І добра, каб чалавека палез ратаваць, а то нейкi дварняк, якi i патрапiy у палонку, вiдаць, не без чалавечае дапамогi… А бацька i сабак не вельмi любiy… І вось цяпер Магдалiна таксама заyпарцiлася. Усе максiмалiсцкiя iдэалы патрабавалi ад яе – не здавацца. «Гэта дарога вельмi цяжкая. – Значыць, гэта мая дарога…» i yсё такое падобнае. Сябра Марк быy бы уражаны. Выхаваy дзяyчыну на рыцарскiх прынцыпах з невялiкай памылачкай: замест Чароyнай Дамы – рыцар у спаднiцы…

Наступныя днi прайшлi як у тумане. Вакол Магдалiны yтварылася нiбыта кола пустэчы. Большасць аднакурснiкаy пачувалiся, як блiзкiя пры безнадзейна хворым. Светка вiнавата адводзiла позiрк. Магдалiна зразумела, што распытвалi i яе. Магду не пазнавалi – уся напятая, з падцятымi вуснамi, яна нагадвала стралу, ускладзеную на тугую цецiву. І кожны стараyся сысцi з ейнага шляху. Толькi Сашка Тарасаy, вечна п'яны Сашка з разбойнiцкай фiзiяномiяй стэпавага хана, аyтар аповесцi пра тэатр лiлiпутаy, дырэктарам якога насамрэч неяк пабыy – Сашкава бiяграфiя была надзвычай бурлiвая, – перастрэy апальную аднакурснiцу на калiдоры.

– Ты, дзеванька, плюнь на iх. Яны тут толькi мазгi прамываюць. А пiсаць калi сама не навучышся, добры дзядзька не навучыць. Я ж таксама адсюль сыходжу. На фiг мне гэта… У iх Андрэй Платонаy двор мёy, пакуль яны лекцыi чыталi. Хочаш вiнца? Не? Ну, трымай хвост пiсталетам.

Былi хаджэннi па нейкiх кабiнетах, зноy празрыстыя намёкi на тое, што раiy рэктар…

Урэшце – зноy кватэра нумар шэсць. Пакойчык за шчыльнымi дзвярыма. Стосы кнiжак, перавязаныя шпагатам. Фотаздымкi y каробках з-пад абутку. Ашчадная кнiжка – дзвесце шэсцьдзесят рублёy зберажэнняy. І – клетка з крумкачом.

Мажны дзядзечка з партфелем – напэyна, з жыллёвай службы, – папярэдзiy Магдалiну, што yсе рэчы належыць вывезцi з дзяржаyнай кватэры y блiжэйшыя пару дзён. І то для яе робяць палёгку з увагi на жыццёвую нявопытнасць. І Магда засталася адна.

Дзяyчына апусцiлася на цвёрдую скураную канапу i нарэшце паспрабавала асэнсаваць усё, што з ёй адбылося. Аж галаву абхапiла i застагнала – ад немагчымасцi yсё вытлумачыць. Нават уласныя yчынкi. Адчайны запал, якi падтрымлiваy Магдалiну гэтыя днi, згас. І яна засталася сам-н асам з такой пустэчай вакол, якую раней адчуваць не даводзiлася. Нашто стары yлез у яе жыццё?! Навошта яна yвязалася y важданiну з непатрэбнымi паперамi i паламанай мэбляй? І яшчэ гэты крумкач…

Карл Карлавiч, нiбыта адчуy ейны настрой, таксама за-хрыпеy-застагнаy, заварушыy крыламi… Магда схамянулася – ён жа, мабыць, галодны… І y гэтай цеснай клетцы… Крумкач нязграбна ступiy на падлогу. Магда аддала яму палову булкi, налiла y кубак свежай вады i зноy бяссiла апусцiлася на канапу.

– Што ж нам з табой рабiць, Карл Карлавiч?

Карл Карлавiч яшчэ раз стукнуy моцнай дзюбай з налiплымi хлебнымi акрушынкамi y падлогу i таксама натапырыyся, скурчыyся, нiбы чорны мнiх ад смяротнага грэху. Вяртацца дадому… Напэyна, каб бацька быy жывы, зразумеy бы… А цяпер трэба нешта тлумачыць мацi, Марку…

Магдалiна зноy застагнала, згадаyшы свайго жанiха. Марк Ялецкi, станоyчы, надзейны, iранiчны Марк, проста не паверыць у выпадак. Абавязкова вырашыць, што яна, горкае несвядомае дзiця, утварыла чарговае глупства.

Марк прыкмецiy Магду, калi яна неяк зайшла y ягоную рэдакцыю. Правiy ейныя лiтаратурныя спробы. Забяспечваy кнiгамi. Вадзiy на «тусоyкi». І y рэшце рэшт само па сабе вырашылася, што Магдалiна стане ягонай жонкай. Марк быy на дзесяць гадоy старэйшы, пяць год таму развёyся. Былая жонка, вядомая артыстка, дамаглася «волi творчага самавыяyлення». І Ялецкi абвясцiy, што сам «выхавае» сабе нявесту, бездакорную дзяyчыну. Магда аказалася для гэтага yдзячным «матэрыялам» i шчыра iмкнулася адпавядаць iдэалам Марка, прымаючы яго беражлiвае апякунства. Ад часу недарэчнай гiбелi бацькi дзяyчына yпершыню адчувала такую абароненасць.

Марк доyга абдумваy мару Магдалiны пра Лiтiнстытут. Урэшце вырашыy, што нядрэнна «навесцi лоск» на будучую жонку. Ажанiцца са сцiплай бiблiятэкаркай i ажанiцца са студэнткай прэстыжнага ВНУ – рознiца… Ён пераканаy Магду больш не пасылаць на творчы конкурс вершы, а сабраць артыкулы i падацца на лiтаратурную крытыку. Творчыя магчымасцi Магды Марк ацэньваy досыць рэалiстычна, таму адразу сказаy, што года y Маскве з яе будзе досыць. Да таго ж, уздыхаy ён з затоенай скрухай, гэта будзе iм выпрабаваннем. Яны абодва – вольныя творчыя людзi, i iх лучнасць мусiць быць добраахвотнай. У цноту нявесты ён верыць непахiсна.

Небарака Марк сам не падазраваy, як глыбока зачапiла ягонае сэрца юная бiблiятэкарка з зялёнымi вачыма, з характарам свавольным, як веснавая ручаiна…

У дзверы пакоя нясмела пастукалi. Крумкач узляцеy на шафу. Знаёмая па першым наведваннi кватэры суседка працягнула Магдзе невялiкi скрутак.

– Вось… Іван Канстанцiнавiч незадоyга да смерцi прасiy мяне схаваць, i калi што – перадаць вам. Асабiста y рукi i без сведкаy.

Магда няyважна yзяла пакунак. Але суседка не спяшалася сыходзiць. Абвяла позiркам пакой.

– Каго цяпер паселяць? Не дай Бог, якiх алкашоy… Прасiлi y начальства, каб каму з нас пакой адпiсалi. Дык не, не выходзiць па плошчы. Бюракраты. Будуць падсяляць. З Іванам Канстанцiнавiчам добра было. Цiха. Часам якi цвiк забiць дапаможа. А куды ж вы гэтую мэблю падзенеце? Забераце? Магда пацiснула плячыма.

– Навошта яна мне?

– Ну чаму, шафа вунь якая зручная… Змястоyная… У мяне б у пакоi якраз стала…

Магдалiна yнутрана yсмiхнулася гэткай наiyнай хiтрасцi.

– Ну дык забiрайце яе сабе… І канапу таксама. І yвогуле… Я толькi кнiгi i дакументы забяру. А астатняе – самi глядзiце…

Суседка yзрадавалася, пачала нешта шчабятаць пра тое, як любiла нябожчыка i якiм ён добрым чалавекам быy. Таму i памёр так хутка, не мучыyся. Лёг i не прачнуyся.

З шафы пачуyся хрыплы роспачны крык. Магдалiна ажно пачырванела ад сораму – як яна магла забыцца пра птушку? Можа, раздобраная суседка i Карла Карлавiча прытулiць? Але кабета грэблiва скрывiлася y бок крумкача:

– Цьху… Сiла нячыстая… напалохала… І вось жыве ж такая поскудзь, i чалавека перажыве!

І Магдалiна нiчога не сказала ёй. І засталася y чужым пакоi, з чужымi рэчамi i сам-насам са сваёй бядой…

Пераглядаць рэчы не было моцы. Ісцi y iнтэрнат настолькi не хацелася, што Магда вырашыла заначаваць на гэтай чорнай цвёрдай канапе, у кампанii крумкача. Скразняк варушыy на акне занавескi, i можна было yявiць, што вось-вось з'явiцца прывiд былога гаспадара.

Але пасля перажытага магчымае з'яyленне прывiда Магду не yзрушвала.




…i пыл гiсторыi


Сiмвал святога Марка-евангелiста – леy. Звычайна на iконах гэты леy зусiм не страшны – кучаравы, залацiсты, з закручанымi y кольцы вусамi i вялiкiмi рахманымi вачыма.

Як баранчык.

Марк Ялецкi нiчым не нагадваy залацiстага кучаравага льва. Хiба што таксама быy дужы, шыракаплечы. Ды яшчэ y разважаннях меy iльвiную yчэпiстасць. Жалезная логiка i энцыклапедычная эрудыцыя – так паyжартоyна рэкамендаваy сам сябе Марк. Нездарма атрымаy незвычайнае iмя па жаданнi дзiвакаватага дзеда-прафесара. І журналiстам Марк быy добрым. З уласцiвымi сапраyднаму журналiсту цiкавасцю i скептыцызмам. Таму зараз Марк, якi, як належала сапраyднаму рыцару, прыляцеy па першым жа званку зарумзанай Магды, сядзеy побач з ёю на падлозе пакоя кватэры нумар шэсць, перабiраy раскладзеныя лiсты, фотаздымкi i кнiгi. Ды касавурыyся час ад часу на крумкача, якi зноy узляцеy на шафу i шаргатаy там, як патрывожаны дамавiк.

– Так я i ведаy, што нельга цябе адпускаць… Цябе толькi лянiвы не пакрыyдзiць. О, якое рэдкае выданне! – Марк узважваy на руцэ кнiгу y зялёнай вокладцы. – Я нават не ведаy, што такое ёсць – «Старый литовский статут 1529 года». Тут, у Маскве выдадзены… 1854 год. Ты сама хоць чула пра лiтоyскi статут, канстытуцыю Вялiкага княства Лiтоyскага? Ведаеш, што яна напiсаная на старабеларускай мове? Невук ты маленькi…

– І што, гэтая кнiжка дарагая? – насцярожана спыталася Магда.

– Рублёy за пяцьдзесят i я набыy бы. Але б не прадалi.

– Дык мы павiнны адшукаць сваякоy старога! – захвалявалася дзяyчына. – Гэта павiнна належаць iм!

– Дурненькая! – азваyся Марк. – Стары быy рэпрэсiраваны, калi якiя сваякi i ёсць – даyно ад яго адраклiся.

– А што гэта за нацыянал-дэмакратычная партыя? Рэктар казаy, Іван Канстанцiнавiч быy у ёй.

– Разумееш… – Марк абдумваy словы. – Тады шукалi ворагаy. Прыдумлялi розныя антысавецкiя рухi, партыi. Каб было зразумела – за што арыштоyваюць, судзяць, расстрэльваюць. На Беларусi таксама знайшлi антысавецкую партыю – нацыянал-дэмакратычную. А цi была яна? Пастралялi i па-ссылалi тысячы. Навукоyцаy, творчую iнтэлiгенцыю. Дзеда майго, прафесара, таксама папацягалi. Але чалавек ён учэпiсты, здольнасцi да прыстасавання фенаменальныя. Таму i цяпер жыве. А ты думала, чаму ён, перш чым дзверы адчынiць, наведнiка параспытвае ледзь не пра сваякоy за мяжой. У дваццатых гадах у Саюзе беларускiх пiсьменнiкаy было чатырыста чалавек. А перад Вялiкай Айчыннай засталося дзевяць. З iх, здаецца, толькi чатыры беларусы. Гэты Хмель, напэyна, быy пiсьменнiкам. Таму цябе з iнстытута i папрасiлi.

Марк рассунуy па падлозе фотаздымкi.

– Гэта ён?

Магдалiна паглядзела на партрэт стройнага афiцэра.

– Ён, няйначай. А y якой форме?

– Войска Польскага. Эх, тут бы спецыялiсту паглядзець! Ёсць у мяне адзiн знаёмы… Энтузiяст… Цiкавiцца такiмi дакументамi. Ну што, усё перагледзела?

– Усё нiбыта. Нiчога цiкавага.

– Калi нешта цiкавае было – не хвалюйся, табе не аддалi…

– Кр-рр! – пацвердзiy з шафы Карл Карлавiч, i Марк сплюнуy з перапуду.

– Гэта, трэба сказаць, не найлепшая частка тваёй спадчыны.

А пасля яны гулялi па могiлках Данскога манастыра, i першыя зялёныя дзюбкi травы паказвалiся на чорнай глебе магiл, нiбыта нябожчыкi iмкнулiся павiтаць новае жыццё, далучыцца да яго хоць травiнкай, хоць пяшчотным дыханнем першацвету. І Марк сказаy Магдалiне:

– Ты малая i дурненькая. Але павер мне – усё будзе добра. Вернемся дадому, перавядзешся на фiлфак. Справiм вяселле – у нашай улюбёнай кавярнi, там, дзе падаюць дзiчыну, запечаную y фальзе, пад галасы птушак. Народзiш дзiця… Працаваць пачнеш у маёй газеце. І yсё будзе добра.

І чаму y Магдалiны скрухай варухнулася сэрца? Мусiць, ад здрадлiвай чалавечай натуры, якой аднаго добрага, вырашанага, самавiтага мала, а хочацца яшчэ чагосьцi…

Ну ды што yзяць з дзiцяцi (праyда, дзiцяцi паyналетняга), але якое yсё яшчэ можа сарваць пралеску са старое магiлы i зусiм пра гэта не задумацца, не пацягнуць за кволым бледна-зялёным сцяблом ланцуг метафар, алюзiй, сiмвалаy i фiласофскiх разважанняy.

Магда i пра скрутак, перададзены суседкай старога, успомнiла толькi y цягнiку, калi Карлуша зашаргатаyся y сваёй клетцы, засунутай на самы верх, на месца матрацаy.

Марк спаy насупраць, на верхняй палiцы. Магда цiхенька выйшла з купэ. Не таму, што не давярала жанiху. А проста… Ён ужо забраy за яе дакументы з iнстытута, пазванiy за яе мацi, уладзiy справы са спадчынай… Колькi можна быць пад апекай!

У няроyным святле тамбура Магдалiна разгарнула таямнiчы скрутак. Кнiжка памерам з далонь, з цёмна-зялёнай выцертай вокладкай без назвы. На польскай мове… Магда з цяжкасцю разбiрала асобныя словы, здагадваючыся пра сэнс астатнiх.»Зборнiк паэзii польскiх паэтаy з дадаткам заyваг, аб сутнасцi быцця, духа i цела сапраyднай паэзii з прадмовай Адама Пянкевiча Першы выпуск. Вiльна, друкарня Ёзэфа Завадскага, 1835 год».

Раней Магдалiна нiколi не трымала y руках такiх старых кнiжак. У бiблiятэцы, дзе яна працавала, самай старой кнiжкай было асобнае выданне паэмы Мiкалая Асеева «Будзённы» 1922 года. Магда нават выставiла яе на стэндзе пад шклом як надзвычайную рэдкасць. А тут… Чаго варты адзiн змест – Адам Мiцкевiч, палкоyнiк Цыпрыян Гадэбскi, палкоyнiк Антонi Гарэцкi (чаго б гэта палкоyнiкi цугам iшлi y паэты?), Францiшак Карпiнскi, Алёйза Фелiнскi… Цi дзед клапацiyся пра ейнае духоyнае выхаванне?

Дзяyчына перагарнула апошнюю старонку i yбачыла некалькi чыстых лiстоy, як значылася, «Для зацемак». Лiсты былi скарыстаныя па прызначэннi – як макам, нехта сыпануy такiм дробным почыркам.

«Мiлая прынцэса!»

Так называy яе стары… У Магды закалацiлася сэрца. Як добра, што яна не паказала скрутак Марку! Уся таямнiца дарэшты дастанецца ёй.

«Мiлая прынцэса!

Ч асу y мяне мала. А старэчае шматмоyе перашкаджае лаканiзму. Хаця што значаць час i прастора для Усявышняга, якi знiтоyвае i разрывае лёсы? Шлях, якi прывёy вас да маiх дзвярэй, пачаyся пяцьсот год таму… І вы, мiлая, чыстая дзяyчынка, не yяyляеце, колькi бруду, крывi i здрады было на гэтым шляху… Але i – высакародства, мужнасцi, любовi! Проста yявiце, што я расказваю вам казку…»




Два крыжы


Святло араматычнай свечкi адбiвалася на барвовым шоyку прасцiны, быццам яны ляжалi y агнi. «У пякельным агнi», – з пакорлiвым адчаем асуджанага падумала дзяyчына.

Насамрэч прасцiна была ружовай. Але цьмянае святло ператварала цнатлiвы ружовы колер у трывожную барву.

Запальваць святло было небяспечна. Магла заyважыць гарадская варта або прыслуга y доме… Але ён хацеy наглядзецца на яе – у апошнi раз. На цёмны шоyк валасоy, белую скуру… Вочы – цёмна-зялёныя, вялiзныя i такiя пранiклiвыя – у яго спынялася сэрца кожны раз, калi ён зазiраy у iх глыбiнi. Як на вiзантыйскiх абразах…

«Цiкава, цi будзе y мяне яшчэ калi-небудзь гэтак жа спыняцца сэрца пры поглядзе y чыесьцi вочы?» – падумаy ён i аж застагнаy ад нясцерпнай тугi. Гэтак балюча не было нават тады, калi яго паранiy той турак, а дзiда патрапiла якраз пад рэбры, прабiyшы хвалёную венецыянскую карацэну. Тады бацька i адаслаy сына y Еyропу, падалей ад бясконцых боек. Ён не павiнен быy iсцi y бойку, як просты ваяр. Але ён заyсёды хацеy сам вырашаць свой лёс. Цяпер не атрымаецца… І так адцягваy свой ад'езд з гэтага мястэчка як мог. За незразумелае маруджанне бацька yгневаны. Лёс краiны, якую з усiх бакоy раздзiраюць ворагi, залежыць ад ягонага шлюбу.

Кажуць, нявеста таксама маладая i прыгожая. Сапраyдная прынцэса. Але не ёй цараваць у ягоным сэрцы.

– Агнешка… Агна… Агонь, у якiм я згараю… – шаптаy ён, цалуючы вочы дзяyчыны.

– Мы абое загубiлi, спалiлi свае душы.

Дзяyчына добра гаварыла па-грэчаску. Праyда, на латынi яна размаyляла яшчэ лепш. Але ён не любiy латынь.

Няyжо yсе дзяyчаты y гэтай краiне такiя вучоныя?

Мусiць жа, не. Проста яму дасталася яна, дзiyная i непаyторная.

– Што мы нарабiлi? Ты – чужы жанiх, я – чужая нявеста. Можа, нас хтось апаiy, як Трышчана i Іжоту?

– Я вазьму твой грэх на сябе, – шаптаy ён, цалуючы яе тонкiя пальцы. Кожны пальчык…

Калi б ён мог надзець на вось гэты кволы пальчык свой пярсцёнак… Цяжкi пярсцёнак з вядомым усяму свету гербам ягонага роду yладароy…

– Ты будзеш памятаць мяне? – дзяyчына глядзела амаль строга на яго мужнае аблiчча, светлыя доyгiя валасы, якiя завiвалiся y локаны, блакiтныя вочы, у куточках якiх ужо ляглi зморшчынкi – ад звычкi прыжмурвацца, углядаючыся yдалеч цi наносячы смяротны yдар.

Замест адказу ён пацягнуyся да крэсла, на якiм ляжала яго вопратка, узяy стылет, дастаy з похваy. Клiнок блiснуy, як месячная вада y бяздонным вiры. Хлопец прыставiy вастрыё стылета да сваiх аголеных грудзей, там, дзе сэрца. Па скуры павольна працягнулася глыбокая драпiна, яе перакрэслiла другая. На барвовы шоyк капнула барва.

– Бачыш? Гэты крыж заyсёды будзе са мной. Да самае смерцi. Як памяць пра цябе.

Агна асцярожна дакранулася да раны на грудзях хлопца.

– Што ты скажаш той жанчыне, якая калiсьцi будзе лашчыць гэты шнар?

– Што пад гэтым крыжам пахаванае самае дарагое для мяне. Але нiкому не патлумачу – там, у сэрцы, нашае каханне.

Дзяyчына yзяла тонкай рукой стылет, пакладзены на барвовы шоyк, i хуткiм рухам – хлопец не паспеy яе спынiць – двойчы правяла вастрыём па сваiх грудзях. Там, дзе сэрца.

– Я таксама буду помнiць цябе.

Ён з невымоyным жалем абняy каханую. Іх раны прыцiснулiся адна да адной.

– У нас цяпер адна кроy,– шаптала яна. – Помнi гэта, калi раптам будзеш забiваць кагосьцi з майго народу.

Ён схаваy твар у яе цёмных валасах.

– Абяцай, калi народзiцца сын, прышлеш яго да мяне. Я зраблю яго князем.

– Не, любы. Ён будзе служыць свайму народу. У тым званнi, у якiм будзе народжаны. Не крыyдуй.

За дзвярыма пачулiся хуткiя крокi i лёгкi стук у дзверы – тры разы. Гэта было папярэджанне аб небяспецы. Дзяyчына дапамагла хлопцу зашнураваць камзол, надзець перавязь мяча. Падала плашч. Перад адчыненым акном яны абнялiся апошнi раз.

Перш чым сысцi y травеньскую бэзавую ноч, ён паклаy на падаконне просты жалезны пярсцёнак з выгравiраваным роyнаканцовым крыжам.

– Гэта не заручальны пярсцёнак… – горка сказаy хлопец. – Але, можа быць, яго калi-небудзь будзе насiць мой нашчадак.

Што ён мог яшчэ? Сыпануць на развiтанне грошай, каб спынiць непатрэбныя размовы, яшчэ раз злоyжыць той павагай, ледзь не пакланеннем, якiя выклiкаy ён, дакладней, ягонае званне, у гэтым мястэчку. Яшчэ раз не зважыць на тую нянавiсць, якую сустракаy ён i ягонае званне y гэтым жа мястэчку.

Старэйшы сын падкаморага Юрася Дарбута нарадзiyся праз сем месяцаy пасля ягонага вяселля з прыyкраснай паненкай Агнай Чагноyскай.

Вядома, людзi пляткарылi. Але панi Агна была цiхмянай, набожнай i такой гожай, што мала хто даваy веры плёткам.

Тым больш, праз год па нараджэннi сына Канстанцiна панi Агна памерла. Лекары сказалi, ад сардэчнай хваробы.

Праз трыццаць гадоy пасля гэтага, у спякотны травеньскi дзень, на самым парозе лета, апошнi вiзантыйскi iмператар загiнуy на сценах сваёй сталiцы. Яна адна i заставалася ад былой магутнай iмперыi. Але апошнi з Палеалогаy быy варты сваiх продкаy. Ён не абавязаны быy бiцца, як просты рыцар, наперадзе войска. Але ён заyсёды хацеy сам вырашаць свой лёс.

Яго забiy светлавалосы, блакiтнавокi янычар.

Ворагi не былi yпэyненыя, што гэты рыцар той, чыёй смерцi яны чакалi доyгiя гады. Да таго ж трэба было пераканацца, цi гэта чалавек, а не iфрыт, якi з нечалавечай сiлай i мужнасцю бiyся супраць iх.

Калi з мёртвага цела сцягнулi латы, забойца з нянавiсцю закрычаy:

– О Аллах! Гэтаму нявернаму сабаку мала было насiць знак свайго паганага бога на ланцугу! Ён яшчэ выразаy яго на грудзях!

Светлавалосы янычар схапiy дзiду i з сiлай усадзiy у грудзi забiтага, у самую сярэдзiну крыжа, выразанага над сэрцам.




Кальварыйскiя вароны


На мiнскiх Кальварыйскiх могiлках заyсёды царавалi вароны. І тады, калi пасаджаныя тут дрэyцы былi зусiм маладзенькiмi. І тады, калi дрэвы падраслi, зашумелi густой лiстотай – надзейным сховiшчам ад людскiх вачэй.

Магчыма, гэта былi не толькi вароны, а i гракi. Але Антось не надта yмеy iх адрознiваць. Лётаюць, гарлаюць, на фоне неба – аднолькава чорныя.

Вось крумкачы тут дакладна не сялiлiся. Крумкач – птушка гордая, самотная.

Антось азiрнуyся на сябрукоy, што iшлi за iм па засыпанай жоyтай лiстотай дарожцы мiж каменных помнiкаy, быццам па асушаным марскiм дне з рэшткамi разбiтых караблёy. У чарнявага, худога, як бiч, Цыпрыяна адзiн нос тырчыць з-пад расколатага напалам казырка дарэвалюцыйнай студэнцкай фуражкi; за iм уразвалку, нячутнай хадой паляyнiчага ступае каржакаваты Мiхась у бравэрцы з паднятым каyняром. Мiхась – самы паважны з iх, бо амаль скончыy унiверсiтэт i нават там жа, на першых курсах, выкладае. Нiзенькi шчуплы Рыгорка з вечнай рахманай усмешкай i iранiчны прыгажун Янук, як i ён, пачынаючыя паэты, разжылiся аднолькавымi шарачковымi пiнжакамi – у педтэхнiкуме давалi дапамогу дзецям беднаты. Прычым Рыгоркавы рукi хаваюцца y рукавах цалкам, а Януковы вызiраюць ледзь не да локцяy. Нарэшце, ён сам у бацькавай куртачцы, зацыраванай на локцях… А якi фантастычны абутак ва yсiх! Адразу пазнаеш ваяроy, што замахваюцца вырашаць лёс краiны. Але хiба фландрскiя гёзы цi чэшскiя гусiты апраналiся больш самавiта i былi меншымi рамантыкамi, паyстаючы супраць магутных iмперыi?

Адна Марыля Гудзевiч, зеленавокая прыгажуня Марылька, якая yжо скончыла педтэхнiкум, бо была на два гады за яго, Антося, старэйшая, у сваiм плюшавым пiнжачку выглядае па-сапраyднаму элегантна. Вось толькi дарэмна яна yвязалася за iмi…

– Сядайма тут, – скамандаваy Цыпрыян i першым апусцiyся на каменную лаyку пад маладой таполяй.

Ля яго сеy Мiхал. Астатнiя прымасцiлiся, хто як мог. Антось падумаy быy сагнаць Цыпрыяна, каб пасадзiць Марылю. Але ж яна пакрыyдзiцца – знайшоy карункавую паненку! Вунь, калючая i прыyкрасная, як шыпшына, незалежна прысела на масiyны чорны ланцуг, што звiсае мiж слупкамi па краях нечае магiлы, i пагойдваецца, адштурхоyваючыся ножкамi y старэнькiх чаравiках ад прэлай могiлкавай зямлi… Каркаюць вароны… Пазвоньвае ланцуг… Развяваюцца русыя пасмачкi валасоy на скронi… Поyны дэкаданс! А злева з дзяyчыны не зводзiць сiнiх, напэyна, яшчэ сiнейшых, чым у яго, Антося, вачэй прыгажун Янук. Куды yжо Антосю з ягонай правiнцыйнай нехлямяжасцю…

Лiрычныя думкi перарваy Рыгорка:

– Чулi, што Дзям'ян Стасевiч больш не рэктар унiверсiтэта?

– А яго за што? – недаyменна пацiснуy плячыма Янук. – Крышталёва чысты перад савецкай уладай чалавек. За палякамi сядзеy як рэвалюцынер.

– А цяпер – беларускi нацыяналiст, – зазначыy Рыгорка без заyсёднай усмешкi.– Як Шпадарук, як Антось Злыкун… Як Севачка…

– Як усе мы, – падрахаваy Антось.

– Я не нацыяналiст, я патрыёт! – ускочыy з месца Цыпрыян i смешна замахаy доyгiмi рукамi.– Калi я каго пакрыyдзiy з iншага народу пагардай да чагось ягонага? Навучылiся паняццi падмяняць! Люблю рускае – патрыёт-iнтэрнацыяналiст. А калi сваё – не даказваю, заyважце, што яно, маё, лепшае або адзiна вартае, не… Толькi паважаю за не горшае, вартае любовi i права на жыццё… Тады я – нацыяналiст! Вораг!

– Сядзь! – тузануy прамоyцу за крысо Мiхась. – Пра гэта мы yсе неаднойчы выказалiся. Таму i прыйшлi сюды.

Ён нетаропка дастаy з глыбокай кiшэнi паперы, акуратна загорнутыя y хустачку. Павярнуyся да Антося, пiльна паглядзеy у ягоныя сiнiя вочы, памаyчаy. Усе стаiлiся.

Нарэшце загаварыy – важка i цвёрда:

– Я праверыy. Да якiх крынiц толькi змог дабрацца. Нават з'ездзiy у твой Старавежск. Перагартаy гару дакументаy. На жаль, я не так добра ведаю старажытнагрэчаскую, як латынь. Але асаблiва складаныя мясцiны мне дапамог перакласцi сам Сахнут-Бiчэyскi. Вядома, я не тлумачыy, для чаго. Да таго ж прафесар лiчыць мяне як бы магчымым пераемнiкам у навуцы. Так што я y ягонай хатняй бiблiятэцы – як у сваёй. Вось i скарыстаyся напоyнiцу, да нахабства. І цяпер магу сказаць… Вельмi верагодна – заyважце, я не сцвярджаю адназначна, – але вельмi, вельмi верагодна, што ты, Антось, з'яyляешся нашчадкам вiзантыйскiх iмператараy Палеалогаy, дакладней, апошняга з iх, Канстанцiна ХІ Палеалога.

– Жыве Каралеyства Беларусь! – ускочыy Цыпрыян са сваёй лаyкi.

Астатнiя падхапiлi яго воклiч, i вароны з абураным карканнем паyзляталi з таполяy, абрынуyшы на магiльныя камянi i сцяжынкi залаты дождж лiстоты.

Антося кiнула y жар.

– Ты yпэyнены? Няyжо сямейныя паданнi – праyда?

– Глядзi! – Мiхась сагнаy з лаyкi Цыпрыяна i на вольным месцы расклаy паперы. Усе згрувасцiлiся вакол – галава да галавы. – Вось… Гэта нават неспецыялiст зразумее. Малюнак твайго пярсцёнка. А тут – павялiчаны фрагмент партрэта вiзантыйскага iмператара другой паловы ХІІІ стагоддзя Мiхаiла УІІІ, заснавальнiка дынастыi. Бачыце? Такi самы пярсцёнак! Роyнаканцовы крыж, па краях – грэчаскiя лiтары… Нiякiх камянёy, просты метал. А гэта выпiска з тэстамента падкаморага Юрася Дарбута, складзенага y 1453 годзе. Адразу пасля таго, як у Еyропу дайшлi весткi пра смерць апошняга вiзантыйскага iмператара – загiнуy у бойцы з туркамi, абраняючы свой горад. Падкаморы меy траiх дзяцей. Старэйшага сына, Канстанцiна, – ад нядоyгага шлюбу з Агнай Чагноyскай, дачкой старавежскага ваяводы, i яшчэ дзвюх дачок ад другога шлюбу. Вось ад гэтага Канстанцiна (звярнiце yвагу на iмя – радавое iмя Палеалогаy!) i пачынаецца твой радавод. У пятнаццатым стагоддзi y Княстве Лiтоyскiм пры падзеле спадчыны карысталiся правiлам, замацаваным потым ва yсiх статутах: пры наяyнасцi сыноy дочкi не наследавалi нерухомых маёнткаy бацькi, а атрымлiвалi толькi адну чацвёртую частку кошту маёмасцi. Мiж тым Канстанцiн не yспадчынiy нiчога з тае нерухомасцi, усё дасталося сёстрам. Хаця я нiдзе не знайшоy, каб бацька абвяшчаy яго незаконным сынам. Далей… Нарадзiyся праз сем месяцаy пасля шлюбу. За два месяцы перад тым у Старавежску затрымаyся праездам вiзантыйскi каралевiч – адкрылася старая рана.

– Дзе – Старавежск, а дзе – Канстанцiнопаль… Як сын вiзантыйскага iмператара туды патрапiy? – не вытрымаy Рыгорка.

Мiхась паблажлiва зiрнуy на сумнiyцу.

– Вядома ж, выправiyся ён не для таго, каб у нашым мястэчку пагасцяваць. Тады ад Вiзантыйскай iмперыi мала што засталося. Фактычна, адзiн Канстанцiнопаль. Туркi-сельджукi – з аднаго боку, крыжаносцы – з другога… Стары iмператар, бацька старавежскага госця, у адчаi спрабаваy дабiцца дапамогi y Еyропе, гатовы быy нават на рэлiгiйныя кампрамiсы. І сына адаслаy – i для таго, каб уберагчы ад небяспекi: надта баявiты быy. І дзеля наладжвання гэтых сувязяy… Папросту кажучы – высватаць прынцэсу з магутнай дзяржавы. Магчыма, са Швецыi. А праз нашу краiну, каб ты ведаy, здаyна праходзiy славуты шлях «з варагаy у Бiзантыю», або, як яшчэ кажуць, «з варагаy – у грэкi».

– А прынц закахаyся y нашу прыгажуню! – захоплена yсклiкнула Марылька.

– Наяyнасць пачуццяy я, як гiсторык, засведчыць не магу, – з прыхаваным сарказмам сказаy Мiхась. – А вось цiкавы дакуменцiк, складзены апошнiм вiзантыйскiм iмператарам адразу па yзыходжаннi на прастол, знайшоy. Запрашэнне на службу лiцвiнскаму шляхцiцу Канстанцiну Дарбуту, з наданнем княжацкае годнасцi ды iншымi дабротамi. Антось пахiтаy галавой.

– Здаецца, у нашым родзе князёy не было…

– Таму, што Канстанцiн Дарбут адмовiyся ад запрашэння. Паслаy iмператару гарбуза. І, па сутнасцi, правiльна зрабiy – праз чатыры гады iмперыi не стала. Ну i тут яшчэ цэлы стос дакументаy – выпiскi, даведкi ды iншая трасца. Твой продак, вядома, бастард, незаконнанароджаны. Але iншых нашчадкаy Канстанцiн ХІ не меy. Дарэчы, яго пляменнiца выйшла замуж за расiйскага цара Івана ІІІ, так што ты маеш сваяцтва з расiйскай каронай.

Мiхась самазадаволена складаy паперы.

– Па-мойму, пераканаyча! – радаваyся Цыпрыян. – Гэта вам не рэспублiка, якую можна прыдушыць, i нiхто y свеце не зварухнецца! Беларускi кароль з iмператарскай крывёй у жылах! Такое нават цёмны вясковы дзед зразумее! І y свеце прызнаюць як мiленькiя!

– А цi не дурнi мы? Камсамольцы-манархiсты… – спахмурнеy Мiхась. – Ставiць сёння на манархiю? У той час, як па yсiм свеце яны разбураюцца. Толькi што пазбавiлiся ад «памазаннiка», якi беларушчыну жыyцом у зямлю закопваy, ствараючы «Северо-Западный край»…

– Пры чым тут сапраyдная манархiя? – абурыyся Янук. – Беларускi кароль – проста сiмвал, штандар, каб аб'яднаць народ. Да каранацыi i не дойдзе. Мы ж адразу – канстытуцыю… І роyныя правы yсiм…

Антось нарэшце адкiнуy задуменнасць. Яго сiнiя вочы гарэзна блiснулi.

– Ну, дзякуй ад жывога штандара! Я не супраць быy бы застацца звычайным паэтам.

Змоyшчыкi загаманiлi, у кожнага выявiлiся блiскучыя стратэгiчныя планы.

– Але, сябры, хоць можам цяпер смела брацца за справу, трэба памятаць пра непрыемную акалiчнасць, звязаную з любой манархiяй, – сурова загаварыy Мiхась. – Ідэя манархii iснуе, пакуль iснуе манарх. Няма нiкога хоць з кропляй крывi дынастыi – усё скончана. І калi Антось загiне… Яго няма кiм замянiць.

Усе трывожна паглядзелi на Антося. Нiбыта yбачылi першы раз. Іх кароль, аказваецца, – высокi, гожы, з наiyнымi сiнiмi вачыма i суровым ротам… Адна Марылька, сцямнеyшы тварам, глядзела на чорна-залатую зямлю.

Антось няёмка рассмяяyся:

– Свiту да мяне прыстаyце… Целаахоyнiкаy. Глупства гэта! Нiкуды я не падзенуся. Яго каралеyская вялiкасць умее цыраваць адзежу, секчы дровы i можа пастаяць за сябе.

Мiхась зноy дастаy з кiшэнi паперы, задумлiва паглядзеy на iх.

– Вось што… Я зраблю копii, i мы iх дзе-небудзь схаваем. Бо калi даведаюцца… тыя, з iх станецца знiшчыць нават самi крынiцы. І… беражы сябе, Антось. Залiшне нагадваць, але… Да апошняга нiхто больш не павiнен ведаць сапраyднае iмя беларускага караля. Ты, Антось, не павiнен раскрывацца нават нашым аднадумцам.

З таполяy зноy з карканнем узляцелi вароны.

– Кыця-кыця-кыця!

У аддаленнi, па дарожцы ад касцёла, рухалася цётка y вялiзным капелюшы. За ёй бегла з дзесятак бадзячых катоy.

– Статс-дама Пальмiра Мрачкоyская з пажамi! – захiхiкаy Рыгорка.

Яго смех падхапiлi астатнiя хлопцы, нехта дураслiва замяyкаy. Дзiвакаватая жонка тутэйшага доктара была асобай вядомай.

– От разумнiкi! – спынiла рогат Марылька. – Гэтая кабета не толькi сабак ды катоy прыкармлiвае. Яна суседскiх дзетак за так маляваць вучыць. І мае вучнi-беспрытульнiкi многiя y яе кармiлiся, пакуль у iнтэрнат не трапiлi. А карцiны вы ейныя бачылi?

– Добра, добра, Марылька, пераканала. – Янук уладна пагладзiy дзяyчыну па плечуку, але сустрэy насмешлiвы позiрк i сумеyся: – Давайце па хатах, пакуль дабрадзейная Пальмiра сюды сабак не прывяла.

Лiсце з шоргатам ападала на зямлю, на помнiкi, прылiпала да гранiту, быццам безнадзейныя лiсты да нябожчыкаy. Маладыя таполi yмольна цягнулiся галiнкамi да yжо астылага сонца, нiбы спадзявалiся дастаць яшчэ крыху летняга цяпла…

Ад брамы yсе разыходзiлiся y розныя бакi. Янук памкнуyся быy пайсцi з Марылькай, але яна подбегам дагнала Антося.

– Можна з табой?

Гэта было так неверагодна, што Антось не змог нiчога адпаведнага сказаць. Яны моyчкi iшлi па цiхай Кальварыйскай вулiцы, i ён усё нiяк не мог прыдумаць, пра што пачаць размову – у яго толькi замiрала сэрца кожны раз, як лёгкая хустка Марылi, завязаная на шыi, па волi гарэзнага ветрыку датыкалася да яго рукава доyгiмi кутасамi. Не куртуазны нашчадак у iмператара…

– Я таксама хацела б, каб ты заставаyся «звычайным» паэтам, – раптам суха прамовiла Марылька, так пiльна гледзячы наперад, быццам адтуль вось-вось мусiла з'явiцца варожае войска. – Ты мог бы быць вялiкiм паэтам, Антоська.

– «Мог бы»… Гаворыш, як хаваеш. Я ж яшчэ жывы!

– Вазьмi мяне замуж, Антось!

Ён аж спатыкнуyся. Пачулася, вiдаць? Марылька iшла, усё гэтак жа гледзячы перад сабой, са спакойным тварам, схаваyшы рукi y кiшэнi пацёртага плюшавага пiнжачка.

Вядома, пачулася… Але ён раптам усвядомiy, якая дзяyчына yся напятая – быццам струна…

– Ну дык як? Згодны?

– Паслухай… Я не разумею…

– А што тут не разумець?! – яна рэзка спынiлася, пазiраючы на яго злымi зялёнымi вачыма.

Якiя y яе вочы, калi яна злуецца! Напэyна, так ззяюць смарагды, калi глядзець праз iх на сонца. Ён усё яшчэ не yцямiy. А яна гаварыла – аж перахоплiвала голас:

– Няyжо трэба тлумачыць? Мы загiнем! Праз тыдзень, заyтра, пазаyтраму! І першага пацягнуць цябе! І ты нiколi… Мы з табой нiколi… Гэта ж горай за смерць! Два гады знаёмыя. Няyжо ты такi сляпы?

Ён верыy i не верыy. Варухнулася страшнае, здрадлiвае – хоча пабыць каралевай! Але Марылька, як пачуyшы ягоныя думкi, тупнула нагой:

– Ды не абыходзiць мне тваё каралеyскае паходжанне!

І раптам… заплакала. Закалацiлiся худзенькiя плечы. Ён нi разу не бачыy, каб незалежная Марылька, якая папросту спраyлялася са сваiмi выхаванцамi – былымi беспрытульнiкамi, плакала. Ён нясмела пагладзiy яе даланёй па мокрай шчацэ… І адчуy, як па яе целе прайшлi дрыжыкi… Такiя ж, як у яго – ад дотыку да яе…

– Дурненькi…– прашаптала яна i так зiрнула y яго сiнiя вочы, што yсе ягоныя сумневы расталi бясследна.

Іх узялi yсё-ткi не праз тыдзень – праз тры месяцы.

Следчыя шчыра рагаталi над спробай пяцi студэнтаy стварыць Каралеyства Беларусь. Справу, аднак, засакрэцiлi да неверагоднага. Усе, хто меy да яе дачыненне, мусiлi быць знiшчанымi. Асаблiва здзекавалiся над патэнцыяльным каралём. Ён выявiyся надзiва yпартым. Нават схiтрыyся збегчы падчас перасылкi. Ратуючыся ад пагонi, загiнуy.

Пальмiра Мрачкоyская y бамбёжку 1941 года згарэла разам са сваiм дамком ля Кальварыi – не хацела пакiдаць карцiны.

На папялiшчы доyга збiралiся бадзяжныя сабакi i каты.




Сiбiрскiя крумкачы


Зэк № 1-756 у калоне гэткiх жа, як сам, дахадзягаy цягнуyся y свой барак.

Адзiнае, што вылучала гэтага зняволенага, – вялiкая птушка, што сядзела y яго на плячы, як чорны анёл-ахоyнiк.

Гэта, вядома, быy непарадак, i гады тры таму птушка зрабiлася б мiшэнню для канвойных, а зэк «загрымеy» бы y БУР – страшную лагерную турму.

Але за апошнiя тры гады, пасля смерцi «галоyнага кормчага», тут усё змянiлася. Ахова yжо не ведала, як трымацца са сваiмi вязнямi. Амаль кожны дзень кагосьцi з iх даводзiлася выпускаць на волю. А пры пераходзе з катэгорыi быдла y катэгорыю чалавека былы зэк мог пераyтварыцца y кагосьцi вельмi yплывовага i паважанага, напрыклад, генерала i Героя Савецкага Саюза, як гэта адбылося y мiнулым месяцы. І ахоyнiкi моyчкi цярпелi крумкача.

Вязень падабраy яго паyмёртвым птушанём. Тады найбольш абурылiся iншыя зняволеныя – дадаваyся новы ядок. Але калi крумкач падрос, самi пачалi яго падкормлiваць.

А yладальнiка крумкача yсё не вызвалялi. Зэк № 1-756 не скардзiyся. Яму i так пашанцавала. Ён пражыy ужо дваццаць пяць лiшнiх гадоy на гэтым свеце. Тады, пасля ягонага адчайнага yчынку, пра якi не хочацца yспамiнаць, яго на нейкi час вызвалiлi. Потым – вайна. Войска Польскае. Ваяваy добра, бо yжо не шкадаваy жыцця, купленага занадта дарагой цаной. Потым – цэлых два гады, калi здавалася, усё самае благое – за спiнай i можна пачынаць нармальнае жыццё. Ён нават зноy пачаy пiсаць вершы. І з горыччу разумеy, што iм нiколi не yзляцець да вышынi вершаy таго, сiнявокага, якi загiнуy. І зноy – савецкi лагер…

У зоне яго паважалi. Ён нiколi не «шасцярыy». Калi здзекi перавышалi нармальную чалавечую трываласць i кожная клетачка спакутаванага цела малiла здацца – перад вязнем паyставалi сiнiя-сiнiя вочы… Сiнейшыя, чым у яго самога…Яны глядзелi з маyклiвым дакорам, i вязень выплёyваy разам з крывёй упартае «не…»

Цяпер у яго ёсць надзея падоyжыць свой зямны шлях. Хаця б дзеля гэтага крумкача – вось хто сапраyды адданы! А крумкачы жывуць, кажуць, гадоy па трыста… Ды яшчэ ёсць адна справа на зямлi… Той скрутачак папер, спiсаных цвёрдым круглым юначым почыркам, пра якi ён адзiн цяпер i ведае.

Марылька таксама ведала пра той скрутачак. Але Марылькi больш няма… Перажыла вайну – i памерла ад запалення лёгкiх. Застудзiлася, цягаючы маразамi паламаныя шпалы на дровы y дзiцячы дом. Калiсьцi ён, безнадзейна закаханы, выратаваy ёй жыццё. Тым адзiным спосабам, якi быy яму даступны. За гэта яна пракляла яго.

Але не варта варушыць мiнулае. А то зноy пачне балець сэрца i сiнiя вочы зiрнуць проста вунь з тае аблачынкi.

Крумкач узляцеy – ён, напэyна, разумеy, што ягоны цяжар стамляе саслабелага чалавека, i кружляy невысока над калонай людзей у ватоyках.

– Кррум-кррум!

Вязню ж пачулася: «Кароль! Кароль!»

І з аблачынкi над высокiмi сiбiрскiмi соснамi зiрнулi сiнiя-сiнiя вочы…

Яшчэ праз трыццаць гадоy, у хуткасным цягнiку Масква— Мiнск, дзесьцi на перагоне мiж Ярцавам i Смаленскам, на верхняй палiцы спальнага купэ плакала y прапахлую хлоркай, злямцаваную казённую падушку няyдалая студэнтка Магдалiна Дарбут. Плакала, стараючыся, каб нiхто не пачуy ейнага плачу, сама не разумеючы, аб чым яе туга… Можа, па сваiх нiколi не бачаных дзеду i бабцы – раней ведала толькi iхнiя iмёны: Антонiй i Марыя. Па хлопцу i дзяyчыне, што сустрэлiся пяцьсот год таму y маленькiм лiцвiнскiм мястэчку, каб спазнаць самае салодкае i самае горкае на зямлi – каханне… Плакала па сабе… Па бацьку… Па Марку… Па yсiм свеце – такiм несправядлiвым i такiм прыyкрасным…

А y галаве круцiлiся апошнiя радкi пiсьма, напiсанага на старонках старой кнiжкi:

«Для чаго я выжыy?

Я так даражыyся сабой. Але аднойчы зразумеy – з усiх сваiх сяброy я быy самы бяздарны. Цяпер ахвотна б аддаy сваё жыццё кожнаму з iх – якую карысць прынеслi б яны Беларусi! Як збяднеy без iх свет!

Але запозна. Цяпер я думаю, што пражыy гэтулькi для таго, каб сустрэць цябе. Я зноy раблю эгаiстычна – перавальваю на твае худзенькiя плечы свой цяжар. Я зразумею, калi ты адмовiшся. Мая спадчына не прынясе табе нi грошай, нi славы. Тым больш, ведаючы yсё – пра што я тут распавёy i пра што змаyчаy,– ты, можа, не пераступiла б парог маёй хаты. Але я yсё-ткi прашу цябе – вельмi прашу: знайдзi той рукапiс… Дзеля аднаyлення справядлiвасцi. Цяпер можаш лiчыць прачытанае страшнай казкай, закрыць кнiжку, i я шчыра жадаю табе шчасця. Калi ж табе мала непрыемнасцяy – прачытай наступныя радкi вельмi yважлiва, пятнаццаць, лепш дваццаць разоy запар. Гэта вельмi важна. Добра? І не праклiнай мяне, як даведаешся yсё.

Мяжа мiж добрымi намерамi i паскуднымi справамi сцёрта мiльярдамi крокаy…»




Лiст застаецца y сне


Такiя хлопцы нiколi не падабалiся Магдалiне. Ён глядзеy на яе ветлiва, але неяк… суха, цi што? Без той «паляyнiчай» iскрынкi, якая мiмаволi запальваецца y вачах мужчыны пры поглядзе на прыгожую дзяyчыну i якую Магдалiна, хаця раздражнялася роллю «аб'екта палявання», прывыкла сустракаць у вачах суразмоyцаy.

На Марка, на яе самавiтага, iнтэлектуальнага Марка Ялецкага, хлопец пазiраy трохi з большай цiкавасцю, але таксама без асаблiвае павагi. А мiж тым зазвычай нават пры першым знаёмстве з Маркам размаyлялi неяк па-асаблiваму. Японцы сказалi б: «У яго ёсць свой тыгр». Але гэты маладзён у заношанай джынсавай куртачцы, ды яшчэ з доyгiмi валасамi, сцягнутымi на патылiцы y куртаты хвосцiк, як чамусьцi раздражнёна вырашыла Магдалiна, занадта многа пра сябе думаy. А кабiнет у яго – не большы за грузавы лiфт. Няйначай, былая кладоyка. Толькi i yлез пiсьмовы стол, завалены папкамi, ды шафа. І yсё абклеенае кепскiмi ксераксавымi копiямi сярэднявечных гравюр.

Няyжо так можа выглядаць "выдатны спецыялiст Канстанцiн Сташынскi", як рэкамендаваy яго Марк?

Затое пры адным позiрку на стосiк старых кнiг, лiстоy i фотаздымкаy цёмныя вочы хлопца лiтаральна запалалi i yвесь ён раптам змянiyся. Абыякавасць i iронiя зляцелi з яго твару. Маладзён браyся за кожны аркушык так беражлiва, быццам той мог рассыпацца.

– Вядома, я сустракаy гэтае прозвiшча. Іван Канстанцiнавiч Хмель… Янук Хмель… У трыццатых друкаваyся y студэнцкай газеце унiверсiтэта, у «Звяздзе»… І адразу пасля вайны, у сорак шостым, некалькi падборак. Вершы пафасныя, прымiтыyныя. Але цiкава другое – па yсiх звестках, гэты чалавек памёр у сорак восьмым годзе. Пра Дарбутаy ведаю шмат – але пра тых, што бралi yдзел у паyстаннi шэсцьдзесят трэцяга. Дваiх з гэтага роду тады расстралялi, i чацвёра цi пяцёра былi сасланыя. Вы, значыць, iх спадчыннiца…

Маладзён упершыню з цiкавасцю зiрнуy на Магдалiну.

– Ты, Косця, у глыбiнi гiсторыi не залазь, – незадаволена спынiy знаёмца Марк. – Лепш патлумач, якiм макарам Дарбуты, а дакладней, вось ейны дзед, Антон Дарбут, з тым Іванам Хмелем мог быць звязаны.

– Колькi разоy табе казаць, – цвёрда прамовiy спецыялiст у джынсоyцы. – Я не Косця, а Кастусь. І не трэба пасмейвацца. Калi б я быy Гiвi цi Джордж, ты што, зваy бы мяне Грышам? А што тычыцца дзеда тваёй дамы, то я, прабач, не правiдца. Мне трэба падняць дакументы, пашукаць у архiвах. Пакуль нiчога сказаць не магу.

– Затое я магу, – не вытрымала Магдалiна. – Калi Іван Хмель вучыyся y педтэхнiкуме, мой дзед быy студэнтам фiлалагiчнага факультэта ва унiверсiтэце. І ён таксама паэт. І, напэyна, добры. І яшчэ ён быy нашчадкам вiзантыйскiх iмператараy!

– Ты адкуль гэта yзяла? – уразiyся Марк. – Нiчога раней не гаварыла!

– Я сама толькi два днi таму даведалася… Вось… – Магдалiна нейкi час павагалася, але yсё-ткi дастала з сумачкi кнiжку y зялёнай пацёртай вокладцы. Зiрнула на Сташынскага… Характар у таго, вiдавочна, кепскi, але… Чамусьцi Магдалiна падумала, што стары Хмель знайшоy бы, пра што пагутарыць з гэтым фацэтам…

– На апошнiх старонках Іван Канстанцiнавiч напiсаy лiст да мяне.

Марк пацягнуyся да кнiгi адначасова з Кастусём, i яны пачалi гартаць яе yдвух, перашкаджаючы адзiн аднаму.

– Нешта я не бачу тут запiсаy,– нарэшце незадаволена сказаy Марк.

Магда адарвалася ад сузiрання гравюры з алегорыяй Меланхолii i yзяла кнiжку.

– Вось тут, у самым канцы…

І аслупянела. Лiсты былi на месцы. На месцы была назва «Для зацемак». Але пад ёй не было нiчога! Нiводнага радка! Чыстыя пажоyклыя старонкi!

– Яно было напiсана тут… – прамармытала Магдалiна, гладзячы дрыжачымi пальцамi паперу.

Марк раз'юшыyся:

– Ну, усё… Дайшла са сваймi дзядамi… «Нашчадак вiзантыйскiх iмператараy»! Хутка будзеш на сценах касмiчныя пасланнi чытаць. Давай сюды… – ён груба выхапiy з рук Магдалiны кнiгу. – Пайшлi…

Дзяyчына бязвольна рушыла за жанiхом.

– Ч акайце! – iрвануyся за iмi Кастусь. – Дайце мне гэтую кнiгу! Хоць на дзень! Я яшчэ пагляджу!

Марк злосна сунуy яму y рукi зялёны томiк.

– На, вывучай… Можа, якое пасланне праявiцца. І yсе астатнiя дакументы твайму iнстытуту перадамо. Рабiце што хочаце. А мне трэба гэтую дзеyчынёху да нармальнага стану прывесцi. І крумкача гэтага паганага сплаyлю y жывы куток.

Магдалiна выпадкова заyважыла, што фанабэрысты Сташынскi стаiць у дзвярах свайго кабiнецiка i глядзiць iм услед, прыцiскаючы злашчасную кнiгу абедзьвюма рукамi да грудзей.

Дзяyчыне аж закарцела на развiтанне выкiнуць нешта адпаведнае свайму вар'яцкаму статусу – гаyкнуць на гэтага цiкаyнiка, цi што…

Добра, стрымалася.

Назаyтра была субота, i Марк павёз яе за горад, на пiкнiк. Калiсьцi яны любiлi падобныя вылазкi. Але з мiнулай вясны, калi выбухнуy рэактар у Чарнобылi, на прыродзе Магда пачувалася няyтульна. Тады многiя напалохалiся – пiлi ёд, накапаны y шклянку з вадою, не адчынялi фортак… Марк нават прынёс Магдзе дзве таблеткi ад радыяцыйнага апраменьвання. Такiя таблеткi захоyвалiся y iндывiдуальных аптэчках грамадзянскай абароны – на выпадак, калi вораг скiне атамную бомбу. Але пасля першых звестак аб аварыi выратавальныя лекi былi апячатаныя. Каб панiкi не было. Знаёмы Марка y сваiм даследчым iнстытуце yзначальваy сектар грамадзянскай абароны i yласнаручна мусiy апячатваць сховiшча з аптэчкамi. Вось яны з парторгам i yхапiлi сабе па дзесятку пiгулак.

Магда заглынула таблетку адразу ж, як атрымала, не запiваючы вадой, i пасля гэтага доyга балеy страyнiк.

Марк жартаваy над палахлiвай дурнiчкай. Пачалася кампанiя супраць панiкi, i сталася модным бравiраваць уласнай смеласцю i прагрэсiyнасцю. Людзi хвалiлiся тым, што загаралi, елi ягады, смяялiся над тымi, хто па-ранейшаму змагаyся з радыяцыйным пылам i спажываy замест свежых ягад леташнiя кампоты.

Але Магда па-ранейшаму адчувала страх. У Маскве, праyда, страх адышоy. Яна чула размовы пра выступ беларускага пiсьменнiка Алеся Адамовiча, якi адзiны yголас сказаy пра страшную бяду. Хадзiлi чуткi пра зону… Але чалавек заyсёды ахвотней верыць у лепшае.

І Магда паехала, прыдушыyшы сваю радыефобiю. Да кампанii далучылiся дзве сямейныя пары – Маркавы сябры па клубу фантастыкi. Смажылi шашлыкi над выкапанай у яшчэ вiльготнай веснавой зямлi ямiнай. Спэцкалiся бульбай, печанай у вогнiшчы. Гаварылi пра Брэдберы i Шэклi, братоy Стругацкiх i yласныя творчыя задумы. Адзiн з фантастаy, у побыце – iнжынер-канструктар, асаблiва хвалiyся незавершанай «падпольнай» аповесцю, у якой дзейнiчае двухгаловы монстр пад iмем Карл Маас-Энгеляс. І yсе дружна yгаворвалi Магдалiну кiдаць ейныя артыкулы i пачынаць пiсаць фантастычныя аповеды. Потым кабеты рвалi пяшчотны кураслепнiк – бухматы бела-зялёны дыван усцiлаy зямлю. Але Магдалiне было шкада кволых кветак. Сабраныя y бясформенны жмут, яны хутка звешвалi белыя галоyкi i гублялi пялёсткi.

І Магдалiна не прыхапiла букецiка. Але насланнё нядаyнiх дзён адышло, абляцела з яе, як тыя кволыя пялёсткi. Магда yпэyнiлася, што рамантычная гiсторыя ейнага роду – толькi сон на верхняй палiцы y цягнiку Масква—Мiнск. Нават цешыць самалюбства – мець такое багатае yяyленне! Дарма Марк кажа, што з яе не выйдзе вялiкай пiсьменнiцы. Яшчэ паглядзiм!

Але дзяyчына yсё-ткi не аддала Карла Карлавiча, якога Марк, правёyшы нявесту дахаты, iмкнуyся занесцi y жывы куток суседняе школы, дзе yжо yсё было дамоyлена. Надта сумна паглядала птушка сваiмi чорнымi вочкамi, надта трагiчна сядзела на шафе, ухутаyшыся з галавой у крылы, як у плашч. Нават угаворы мацi, якая цалкам была на баку будучага зяця, не дапамаглi.

– Ну, глядзi, калi сярод ночы твой крумкач загарлае «Невермор», як у баладзе Эдгара По, не прыбягай скардзiцца, – зазлаваy Марк i сышоy, нават не пацалаваyшы Магду на развiтанне.




Гiсторыя працягваецца


Гэта было y панядзелак, а дзесятай ранiцы, калi кожны самавiты грамадзянiн мусiy шчыраваць на працоyным месцы, дадаючы мёду y грамадскiя соты. І мала хто задумваyся пра хуткае прышэсце пчаляра з дымаром.

У гэты дзень Магдалiна yпершыню запляла валасы y дзве тоyстыя кароткiя касы. Правую перацягнула жоyтай гумкай, а левую – фiялетавай.

Швэдар быy звычайны, доyгi, цёплы… Таму проста неабходна было надзець пад яго кароткую спаднiцу y краткi i вязаныя, у палоску гетры.

Але вязаныя, у палоску гетры – гэта ведае кожная iнтэлектуальная кабета – валодаюць здольнасцю вяртаць легкадумны настрой.

І Магдалiна, замест таго каб пайсцi ва унiверсiтэцкi аддзел кадраy, дзе яе чакаy Марк, рушыла ад свайго пад'езда зусiм у iншы бок. Аблачынкi над ёй штурхалiся, наплываючы на сонца, ветрык гладзiy па косах, мiнчукi касавурылiся на паласатыя гетры, i зусiм не абавязкова было займацца справамi.

– Магдалiна! Пачакайце!

Ад аyтобуснага прыпынку з другога боку вулiцы бег хлопец у джынсавай куртцы. «Спецыялiст» Кастусь Сташынскi! У Магды не было нiякага жадання з iм сустракацца, але не yцякаць жа…

– Ледзь знайшоy вас! Марку званiy – той мяне проста «паслаy». Добра, наш агульны знаёмца yспомнiy, што ваш дом нiбыта насупраць гэтай кнiгарнi…

Магда змрочна вывучала трэшчынку на шэрым сухiм асфальце, у якой паказвалiся зялёныя дзюбкi травы, i нецярплiва пастуквала наском чаравiка. Няyжо ён не заyважае, што яна не хоча з iм размаyляць?!

– Я праверыy тыя старонкi! Ёсць стары спосаб выяyляць напiсанае нябачным атрамантам – патрымаць паперу над парамi ёду. Тры бутэлечкi ёду звёy! Я yпэyнены – на тых аркушах сапраyды нешта было напiсана!

Магдалiна недаверлiва зiрнула на yсхваляванага суразмоyцу, амаль жадаючы, каб ён жартаваy. Але цёмныя вочы Кастуся глядзелi сур'ёзна.

– Цяпер на лiстах ясна вiдаць сляды пяра. Але разабраць, што там было напiсана, ужо не зможа нiхто, хiба асобныя словы. Я спецыяльна кансультаваyся. Аyтар запiсу нацiскаy на пяро ледзь-ледзь, а апошняя старонка yвогуле не прачытваецца. Ёсць такi атрамант… У iм пачынаецца хiмiчная рэакцыя, калi трапляе на святло. Кнiгу вам перадалi загорнутую y нешта шчыльнае?

Магда няyпэyнена пацвердзiла:

– Так… Зверху былi газеты, а знутры такая чорная папера, вiдаць, пакет ад фотапрыналежнасцяy.

– Ну вось…

– Лухта нейкая! – не здавалася Магдалiна. – Якi сэнс пiсаць светаадчувальным атрамантам, калi я цi нехта iншы маглi проста прагарнуць тыя старонкi, не чытаючы, i знiшчыць тэкст.

– Вядома, рызыка была, як i незразумелая нам перасцярога, – закiваy Кастусь. – Але я сустракаyся з тымi, што прайшлi турмы i лагеры. Нешта ламаецца y душы чалавека, i ён асцерагаецца нават тады, калi яму yжо не варта баяцца. Ваш Іван Хмель, ведаеце, на якое аддзяленне спрабаваy пасля вайны паступiць? На хiмiчнае! Так што мог сам вырабiць такi атрамант. Часу y яго хапала. Я думаю, каб рэакцыя пачалася, трэба, каб напiсанае было на святле пэyны час. Почырк вельмi дробны, на кожную старонку вы патрацiлi, мусiць, хвiлiн пяць, чытаючы? Так?

– Ну, напэyна…

– А выпадкова прагарталi б за секунды. Успомнiце, у самiм тэксце не было нiякiх дзiyных указанняy?

Магда задумалася.

– Ну, хiба што ён прасiy апошнiя радкi прачытаць раз дваццаць…

– Каб вы iх запомнiлi! – усхваляваyся Кастусь. – І… вы помнiце, праyда?

У Магдалiны раптам закруцiлася галава. У пытаннi Кастуся ёй падаyся той жа iнтарэс, што i y пытаннях чалавека y сiнiм касцюме з кабiнета рэктара. З яе досыць…

– Нiчога я не памятаю! Адчапiцеся ад мяне! – i рушыла подбегам – зусiм не заваёyваць шырокi свет, як збiралася з ранiцы, а да аyтобуснага прыпынку, ехаць да надзейнага Марка, да yсталёванага, абароненага жыцця.

Аyтобус толькi што паказаy жоyты зад у клубах дыму.

– Істэрыка y вашым родзе перадаецца з пакалення y пакаленне цi гэта ваш асабiсты yнёсак у айчынную гiсторыю? – Кастусь сярдзiта пазiраy на Магду. – Мне што, бегаць за вамi да другога прышэсця? Добра, што я не эпiлептык, а то мiльганне вашых панчох у палосачку здольнае выклiкаць прыступ.

Магдалiна злосна прыкусiла губу. А Кастусь працягваy вельмi сур'ёзна:

– Год таму я быy у камандзiроyцы y раённым музеi. І там выпадкова даведаyся, што y адной мясцовай сям'i захоyваецца рукапiс фiлосафа дзевятнаццатага стагоддзя Альгерда Андрыеyскага. У 1863-м ён, як i ваш прадзед, бiyся на баку iнсургентаy, быy паранены, схоплены i пасаджаны y Бабруйскую крэпасць. Там i памёр. Ягоны маёнтак перайшоy ва yладанне таго, хто выдаy iнсургентаy…– Цяпер Магда слухала, стаiyшы дыханне. – Пра Андрыеyскага забылiся. Рукапiс захоyваyся y нашчадкаy здраднiка. Адзiны ацалелы рукапiс! Разумееш? Адзiны! І калi i ён знiкне, мая Беларусь акажацца збяднелай яшчэ на адно iмя. А iх столькi y яе адабралi! І гэты чалавек… Ён сягаy думкай у будучыню чалавецтва, а ад яго на роднай зямлi, за якую аддаy жыццё, не застанецца нiчога! Зусiм нiчога! Ты адчуваеш, як гэта несправядлiва? – Кастусь гаварыy так горача, што на iх з Магдай пачалi азiрацца. Хлопец суцiшыy голас. – У сям'i паважаных, заможных людзей мяне сустрэлi, як быццам я абакраy мясцовую царкву. Як я зразумеy, у тым родзе з пакалення y пакаленне перадавалася варожасць да былой ахвяры. Псiхалагiчныя штучкi – пачуццё вiны спараджае нянавiсць да бязвiнна пакрыyджанага. Карацей, я i грошы прапаноyваy, i страшыy Акадэмiяй навук, i прасiy па-чалавечы.

І зразумеy, што яны зараз жа, як я пайду, гэты рукапiс, якому раней не надавалi нiякага значэння, знiшчаць. Проста цуд, што яны не зрабiлi гэтага раней! Адзiнае, што прыходзiць у галаву – колiшнiя yладары маёнтка захоyвалi «кампрамат» на законнага yладальнiка. І хоць маёнтка даyно не стала, i сутнасць справы забылася, спадчыннiкi па традыцыi рукапiс хавалi. І я яго… скраy.

– Нiчога сабе! – не вытрымала Магдалiна. – Гэта ж… нядобра!

Кастусь злёгку пачырванеy.

– Я разумею, што нядобра… Але я паклаy у той куфэрак пяцьдзесят рублёy – усё, што меy. Дый i злодзей з мяне аказаyся нiякi – дагналi, далi y каршэнь… Добра, у мiлiцыю не пацягнулi. Але рукапiс я абаранiy. І з дакладам пра Андрыеyскага мяне нават запрашалi на канферэнцыю y Чэхiю.

– Гэта yсё азначае, што вы ад мяне не адчэпiцеся, – задумлiва, але без варожасцi прагаварыла Магдалiна.

Кастусь моyчкi хiтнуy галавою. Магдалiна тузанула сябе за касу.

– Мне трэба падумаць…Можа быць, што-небудзь i yспомню…

У аyтобусе, якi вёз яе да дабрадзейнага Марка, Магда чамусьцi сцягнула з кос жоyтую i фiялетавую гумкi, i яе валасы ляглi звыклай неахайнай капой.




Карл Карлавiч iдзе y госцi


– Забiрай зараз жа гэтае паскудства i нясi y школу! Мацi стаяла перад Магдай з мокрай анучай у руках.

– Усю хату твой крук загадзiy! У клетцы, бачыш, трымаць шкада! А ты ж у мяне пiсьменнiца, падлогу памыць – ручкi yпэцкаеш. Паслухайся хоць разумнага чалавека – я пра Марка кажу, мяне ж ты за разумную не лiчыш… Або забiрай Карла, або я яго зараз з балкона шугану!

Магдалiна прыгнечана маyчала. Мацi, яшчэ не старая прыгожая жанчына, прыгорбiyшыся, пайшла на кухню. Адтуль зараз жа раздалося адчайнае стракатанне машынкi-друкаркi – чарговая матчына «халтура». У Магды не хапала сумлення крыyдзiцца. Вядома, мацi так ганарылася, што дачка паступiла y маскоyскi iнстытут, што выб'ецца y людзi. А тут – нi вучобы, нi працы, адзiн крумкач.

Так Магда апынулася перад пад'ездам свайго дома, з цяжкой клеткай, захiнутай пледам у чорна-чырвоныя краткi, у адной руцэ, i парасонам у другой. Дожджык перакрэслiваy дарогу ва yсiх напрамках, i iсцi кудысьцi вiдавочна не было сэнсу. Белыя анёлкi абселi каштаны i падскоквалi на пругкiх галiнках, ловячы празрыстыя кроплi.

– Гэта ваша звычайная экiпiроyка для праменаду? – у пытаннi чуyся вясёлы жах i нават павага.

Настырны Кастусь, сунуyшы рукi y кiшэнi мокрай наскрозь джынсовай куртачкi, белазуба yсмiхаyся. Магдалiна рэзка развярнулася yбок i рушыла амаль бягом па лужынах, абы сысцi.

– Хаця ад дамы y вас няшмат, але рэшткi выхавання yва мне так i змушаюць прапанаваць дапамогу…

Магда спынiлася. Ну i нахабнiк!

Яна як мага пранiзлiва зiрнула y Кастусёвы вясёлыя вочы:

– Прабачце, я вельмi, вельмi спяшаюся!

І тут падаy адчайны голас Карл Карлавiч:

– Кар-р-равул!

І заварушыyся, аж Магда ледзь не выпусцiла клетку.

– Што гэта y вас там?!!

– Крумкач… Іван Хмель пакiнуy…

– І куды ж вы яго несяцё дажджом?

– У школу… У жывы куто-ок… – Магдалiна раптам пачала неяк па-дзiцячы yсхлiпваць, стараючыся схаваць ганебныя слёзы ад непрыемнага суразмоyцы.

Кастусь уважлiва паглядзеy на дзяyчыну, нахiлiyся, расхiнуy посцiлку на клетцы. Мiж прутоy паказалася моцная шэрая дзюба, зiрнула чорнае вочка y колцы белаватых пёркаy, з залатой iскрынкай у цэнтры.

– Ну, прывiтанне! Як цябе завуць, дружа?

І раптам з клеткi прагучала хрыплае, але цалкам разборлiвае:

– Кар-рл Кар-рлавiч… Пр-рафесар-р…

А пры ёй не гаварыy! Магда аж плакаць перастала. Кастусь жа нiбыта i не здзiвiyся:

– Прыемна пазнаёмiцца, калега. Малодшы навуковы супрацоyнiк Кастусь Сташынскi… Кандыдат гiстарычных навук… Можа быць, прафесар зойдзе да мяне на гарбату? Выключна y навуковых мэтах… Мая бабуля вельмi любiць птушак, гасцей i выдатна пячэ пiражкi.

Белыя анёлкi-суквеццi гайдалiся на галiнках каштанаy усё мацней, бо дождж ператварыyся y залеву. І стаяць на месцы было глупствам.

…Прызнацца, пры поглядзе на Кастусёву бабулю не верылася, што яна yмее нешта гатаваць. Бабуля была па-спартыyнаму падцягнутая, у нагавiцах i прасторнай сiняй блузцы. Сiвыя валасы, калiсьцi, вiдаць, чорныя, коратка пастрыжаны. Бабуля абыходзiлася без акуляраy, затое на шыi вiселi каралi з вялiзных, з каштан, кавалкаy неапрацаванага бурштыну.

– Ад шчытавiдкi добра дапамагае! – нiзкiм голасам патлумачыла Яyгенiя Іванаyна, заyважыyшы Магдалiнiну цiкавасць. – Я гэтыя кавалкi калiсьцi сама вылавiла y Балтыцы! – у бабулiным голасе гучаy гонар. – У сакавiку лёд пайшоy у залiве, а y iм – бурштынавы слой. А хвалi, а сiвер! І yвесь бурштын ад берагу адганяе. Мужыкi стаяць з сачкамi, лаюцца. А я маладая была, адчайная – распранулася, i y ваду! Муж, дзед Кастусёy, мяне пасля спiртам расцiраy са свайго афiцэрскага пайка, i yнутр – сто грамаy. І нiчога, нават насмарку не схапiла! Не тое што цяперашняя хлiпкая моладзь. Я ж уральская казачка! Нас у палонках хрысцiлi! Ешце пiражкi, маладыя людзi. Вось гэтыя – з капустай, а гэтыя, тоyсценькiя, – з рысам i мясам. А гэтаму птушанятку я зараз таксама нешта смачненькае дам…

«Птушанятка», Карл Карлавiч, пачуваyся y новай хаце някепска. І пiражкi сапраyды былi смачнюткiя, а гарбата пахла язмiнам. Бабуля прымусiла Магду, «кволую гарадскую дзеyчынёху», абхiнуцца махеравым пледам, бо «сучасныя рыцары, на жаль, не дадумаюцца да такiх простых рэчаy». Кастусь пакорлiва yздыхнуy на бабулiн закiд.

Яyгенiя Іванаyна yсмiхнулася:

– Добра, добра, я супербабуля, я yсё разумею. Іду y свой пакой i пачынаю рыхтавацца да заyтрашняй лекцыi. Калi што, паклiчаце.

Магду кiнула y чырвань ад адной думкi, што нехта мог палiчыць, быццам яе з гэтым нахабным Кастусём звязваюць нейкiя асаблiвыя адносiны. Ён жа яе проста выкарыстоyвае – як цiкавы дакумент. А параyнаць гэтага хлапчыску з Маркам… Смешна!

Але сыходзiць нiкуды не хацелася. У старой кватэры з высокай столлю, без дываноy i абавязковага крышталю, затое з кнiжнымi палiцамi i такiмi зручнымi, хаця i цвёрдымi, фатэлямi было yтульна i спакойна.

І Кастусь нiчога не пытаyся i не кiдаy дапытлiвых позiркаy. Сядзеy у сваiм фатэлi ды вёy свецкую гаворку пра норавы шляхты васемнаццатага стагоддзя.

– …А на развiтанне гаспадарская дачка мусiла «запiць» з кожным госцем страмянную – трохi пакаштаваць з чаркi, якая падавалася госцю. Вось прыблiзна такая чарка была… Як на той палiцы, каля чорнага гаршэчка.

Крумкач прагарлаy сваё «Невермор», i Магда наважылася расказаць.

Кастусь слухаy яе, не перабiваючы. Толькi y адным месцы, калi гаворка iшла пра доказы вiзантыйскага паходжання, усхапiyся i некалькi разоy прабегся па пакоi, махаючы рукамi i нешта мармычучы сабе пад нос.

І вось засталося пераказаць апошнiя радкi знiклага паслання. Магда змоyкла. Кастусь зразумеy яе хваляваннi.

– Можаце мне не расказваць далей. Хто я такi? Мэнээс з хiповым хвосцiкам. Але я магу звесцi вас з аyтарытэтнымi, i галоyнае – сумленнымi вучонымi. Ёсць, прынамсi, два чалавекi… Адзiн, вядомы пiсьменнiк, таксама перажыy рэпрэсii. Вы можаце распытацца пра яго y каго заyгодна.

Але Магда рашуча страсянула валасамi, не заплеценымi сёння y акуратныя коскi, i, заплюшчыyшы вочы, каб ясней прыпомнiць напiсанае, прагаварыла, як прачытала:

«Было зроблена тры копii з рукапiсу i з дакументаy.

Адну я перадаy Антосю. Ведаю, што y час уцёкаy паперы былi з iм.

Другая копiя y архiве прафесара Сахнут-Бiчэyскага, у папцы з надпiсам «Копii судовых актаy сельскагаспадарчага суда Мiнскай губернii. Пачатак ХІХ ст.».

Трэцяя – на Кальварыйскiх могiлках. Склеп злева ад касцёла, на фасадзе трохкутнiк з блакiтнай цэглы з вокам. Гiльза закапаная y правым дальнiм куце, 50 см.

Твой дзед падпiсваyся «Алесь Валошка». Мы з iм абодва былi сiнявокiя».

Пераказала – i жахнулася: цяпер назад не павернеш. А Марк строга загадаy выкiнуць з галавы yсе гэтыя справы! Як ён раз'юшыцца!

Твар Кастуся гарэy ад узрушэння.

– Мой сябра напiсаy артыкул «Загадка Алеся Валошкi». Нiдзе не надрукавалi – сказалi, бяздоказна. Сенсацыя, высмактаная з пальца. З паэтаy, што пачыналi напрыканцы дваццатых, Валошка быy найярчэйшы. Усё, што yдалося знайсцi,– чатыры вершы y газеце. Прычым у тых нумарах, што захавалiся y бiблiятэках, публiкацыя выразана! Але i гэтага дастаткова. Сапраyдны талент. Нi пафасу, нi сялянска-пралетарскай тэматыкi. Толькi роздум i пачуццё. Нiбыта сцверджана, што пад псеyданiмам «Валошка» друкаваy раннiя вершы цi то Глебка, цi то Броyка. Але мой сябрук перакананы, што быy такi паэт, дасюль не адкрыты. Адкапаy нейкую кнiгу 1933 года, дзе на абачыне y спiсе будучых выданняy ёсць зборнiк вершаy Алеся Валошкi «Чырвоныя канвалii». Гэты зборнiк не з'явiyся нiколi. І нiколi больш не друкаваyся паэт Алесь Валошка.

– Рукапiс, пра якi гаворыць Іван Хмель, гэта рукапiс «Чырвоных канвалiй»? – задумлiва папыталася Магда-лiна.

– Думаю, так. А «дакументы» – доказы каралеyскага паходжання, i можа, некаторыя планы змоyшчыкаy. Каралеyства Беларусь! Як гэта… прыгожа! – Кастусь не змог уседзець на месцы i yзбуджана хадзiy па пакоi.

Карлу Карлавiчу, напэyна, гэты рух спадабаyся, бо ён таксама закульгаy па падлозе, нiбыта перадражнiваючы хлапца. Магдалiна рассмяялася. Але Кастусь нават не звярнуy увагi, працягваючы разважаць:

– Сахнут-Бiчэyскi! Знакамiты прафесар! Яшчэ дарэвалюцыйнай школы! Знаyца антычнасцi i сярэднявечча! Расстраляны y трыццаць сёмым. Напэyна, як шпiён Рымскай iмперыi. У ягоны архiy рукапiс Валошкi схаваy няйначай любiмы вучань… Як вы называлi? Мiхась?

– Так… А прозвiшча не памятаю. Нiбыта Зарэйка…Цi Зварэйна…

– Нiколi не чуy. Хаця гiсторык. І гэты знiк бясследна. Але схаваць паперы y прафесарскi архiy – выдатная iдэя!

– А мне здаецца, там адразу знайшлi б?

– Нiчога падобнага! – запярэчыy Кастусь. – Папка падпiсаная. А папак – тысячы. Нават калi нехта будзе звяраць i пабачыць неадпаведны матэрыял, наyрад цi пачне адразу разбiрацца. Ведаеце, колькi такiх «неадпаведных» папак у нашых дзяржаyных архiвах? Урэшце, трэба будзе распытацца y бабулi – перад вайной яна была студэнткай Ленiнградскага унiверсiтэта, у час блакады працавала там калiсьцi накшталт вартаyнiка цi архiварыуса… А напачатку вайны многiя архiвы з Беларусi вывезлi y Пiцер. Лукаш Бэндэ, напрыклад, амаль усю беларускую рэпрэсiраваную лiтаратуру туды перапёр… Хаця наyрад цi бабуля ведае. Яна ж у мяне бiёлаг. Спецыяльнасць – арнiталогiя. Лекцый ёй цяпер мала даюць чытаць. Пенсiянерка. У сельгастэхнiкуме былыя студэнты дапамаглi прыладкавацца, дзве лекцыi на тыдзень. У свой час доктарскую не абаранiла – з-за нашага спадчыннага паскуднага характару.

Карлуша, якому абрыдла бессэнсоyнае хаджэнне, узляцеy на палiцу. Адтуль адразу ж звалiyся зялёны глiняны збаночак i раскалоyся напалам. Магда сцялася… Зараз будзе чарговае «выгнанне з раю»… Але Кастусь толькi задумлiва паглядзеy наверх:

– Трэба будзе там яму седала прыбiць… Палку такую… Уздоyж усёй сценкi. Бацька yвечары вернецца, зробiм.

І зноy захадзiy па пакоi, разважаючы пра кальварыйскi склеп, якi, магчыма, зруйнаваны, але наведацца туды трэба, пра архiy Сахнут-Бiчэyскага, пра рукапiсы i дакументы… І Магдалiне чамусьцi стала сумнавата. Вось спецыялiст i задаволены… Даведаyся yсё, што хацеy. Дзяyчына разумела, што яна сама больш не yяyляе для яго цiкавасцi. Узнялася з канапы.

– Што ж, дзякуй за пiражкi, за Карла Карлавiча…

– Я вас чымсьцi пакрыyдзiy? – Кастусь стаяy перад Магдалiнай.

Дзяyчына адвяла вочы.

– Ну, вы цяпер справiцеся без мяне… Вы спецыялiст…

– Вось вы якога пра мяне меркавання… – Сташынскi глядзеy амаль што сумна. – Ну, што ж… Пераконваць не буду. Але yсвядомце: усё, што я знайду, належыць вам. І рукапiс, i yсё iншае… Я не змагу без вашае згоды гэта выкарыстаць.

– А калi я згоды не дам? – недаверлiва папыталася Магдалiна. – Калi забараню друкаваць усё, што тычыцца майго роду?

Кастусь нават збялеy, на хвiлю паверыyшы y такую магчымасць.

– Гэта будзе… прыкра. Але я стрымаю дадзенае слова, – памаyчаy, дадаy больш спакойна: – І yсё-ткi вы так не зробiце.

Я ведаю пра ваш учынак у Маскве. Магчыма, гэта быy з вашага боку капрыз, дзiцячая yпартасць. Але iначай было б… ганебна.

Калi Магдалiна апранала свой падсохлы плашч, у калiдор выйшла Кастусёва бабуля.

– Спадзяюся, мой унук здагадаyся налiць вам другi кубак гарбаты? Або ён зноy нудзiy адно пра сваю навуку?

Кастусь пачырванеy:

– Бабуля, пакiнь гарэзаваць. Гэта нявеста Марка Ялецкага, ну, памятаеш, таго журналiста з кракадзiлавым «дыпламатам». Ён прыходзiy, калi пра дзеда артыкул пiсаy да Дня Перамогi.

– Кракадзiлавы «дыпламат» памятаю. Шкада, у нас партыi «зялёных» яшчэ не створана на такiх «аматараy дзiкай прыроды». А нявеста – гэта прыгожа. Цяпер мужчыны гавораць або «мая дзяyчына», або «мая жонка». Нiякiх прамежкавых станаy. Заставайцеся, дарагая дзяyчынка, у сваiм рамантычным статусе падаyжэй.

– Бабу-уля! – зусiм збянтэжыyся Кастусь i хапануy са стэлажа вялiзны парасон з касцяной ручкай.

Магдалiна яшчэ паспела yбачыць, як Карлуша сеy на плячо Яyгенii Іванаyны i тая набыла незвычайнае падабенства з пракаветнай сiвiлай.

На вулiцы Магда адзначыла пра сябе, што хаця бабуля – арнiтолаг, у кватэры нiводнага птушынага чучала. Не было i клетак. Птушкi лёталi на фотаздымках, ды букет з шыкоyных пер'яy красаваyся y вазе.

Напэyна, Карлушу будзе там някепска.

На падыходзе да ейнага дома Кастусь папярэдзiy, што як толькi нейкiя звесткi будуць, ёй паведамiць. А ля пад'езда Магдалiну чакаy Марк.




Лёсы сплятаюцца


Наступныя два тыднi праляцелi, як у тумане. Марк дамовiyся, што Магду залiчаць на журфак. Сесiя пачалася, таму можна было або перанесцi яе для Магды на восень, або здаць зараз некалькi прадметаy – якiя паспее падрыхтаваць.

Але Магдалiна заyпарцiлася. Хопiць за вадой плысцi.

І заявiла, што здасць усе iспыты.

Акрамя прадметаy, якiя яна вывучала y Маскве, тут дадалося яшчэ пяць.

Марк дапамог з падручнiкамi. Залiк па творчасцi таксама «арганiзаваy» – «друкануy» некалькi Магдзiных iмпрэсiй пра мастацкiя выставы, павыкiдаyшы занадта адвольныя месцы.

Магда амаль не спала. Да таго ж па начах часам нейкая сiла цягнула яе да пiсьмовага стала, i на паперу клалiся радкi, чамусьцi на беларускай мове:

		Я нiколi не бачыла вас,
		Можа быць, толькi позiркам сэрца…
		І над вамi сiвее трава,
		І нiхто вас не помнiць на свеце…

І таму y Магды нават не было сiл здзiвiцца, калi напярэдаднi iспыту па гiсторыi Беларусi, у поyным адчаi ад уласнай недасведчанасцi, адчынiла дзверы i yбачыла Кастуся. Той трымаy стос кнiг i канспектаy.

– Я ад прафесара Карла Карлавiча. Рэпетытары па гiсторыi не пат рабуюцца?

І прасядзеy з Магдай да поyначы, вытлумачыyшы yвесь курс так цiкава i проста, што Магдзе нiчога не заставалася, акрамя як атрымаць назаyтра «выдатна».

Тое ж паyтарылася перад iспытам па беларускай лiтаратуры.

Ва унiверсiтэце на яе глядзелi як на дзiвачку: пераводзiцца з Лiтiнстытута y iхнi «унiвер», з Масквы y Мiнск? Такога яшчэ не было!

На yсе роспыты Магдалiна адказвала завучана:

– Па сямейных абставiнах.

І чырванела ад вымушанай маны, тым больш што пры гэтым адказе yсе паглядалi на яе жывот.

Белыя анёлкi зляцелi з каштанаy на чэрвеньскую, ужо не такую пяшчотную траву бездапаможнымi пялёсткамi. Магдалiна здала сесiю на «выдатна».

Два днi яна праляжала y ложку. Пасля Марк вывез яе на выхадныя на дзедава лецiшча. І там заявiy: вернуцца – пададуць заяву y загс. Хопiць з яго жанiхоyства. Платанiчнае каханне, вядома, добра. Але яны дарослыя людзi, асаблiва ён, i час жыць нармальным сямейным жыццём, падумаць пра дзяцей…

Магда адчувала, што было б натуральным з яе боку зараз жа тут, на лецiшчы, пачаць тое сапраyднае жыццё… Яблынi y садзе прасявалi сонца на падстрыжаную траву, i не думалася пра радыяцыйны фон. Бэз уздымаyся да вокнаy, быццам блакiтная пена на цёмна-зялёнай хвалi лiстоты, – адвечныя дэкарацыi кахання. Але… Марку было, вiдаць, няёмка пераступiць iм самiм аднойчы, на самым пачатку знаёмства, аб'яyлены прынцып наконт шанавання цнатлiвасцi да шлюбу. Магда адчувала, што яму не ставала толькi найменшага адабрэння з яе боку – а яна не магла… Ён дакранаyся да яе, цалаваy, i гэта было добра… Але дзе тое yзрушэнне, тое замiранне сэрца, пра якое пiшуць у раманах? Мусiць, яна яшчэ не прачнулася, як жанчына, як даводзiy ёй Марк? І яна была так удзячная яму, што ён не прыспешваy, што ён быy пяшчотны i далiкатны… Хiба можна марыць пра лепшага мужа!

А y панядзелак пазванiy Кастусь.

– Прывiтанне ад Карла Карлавiча! Ну як мядовы уiк-энд? Новаспечаная журфакаyка ачуняла y рыцарскiх абдоймах?

Цынiк! Магдалiна ледзь стрымалася, каб зноy не зараyцi: «Адчапiцеся ад мяне». А «спецыялiст» нязмушана працягваy блюзнерыць:

– Можа, ваша высокасць улучыць беднаму сялянскаму нашчадку якую хвiлю для аyдыенцыi? Я падыду y скверык за вашым домам праз паyгадзiны.

Магдзiны блiскучыя iндыйскiя пантофлiкi пастуквалi на yвесь сквер. Кастусь безуважна загараy на лаyцы, падставiyшы сонцу твар, безнадзейна сапсаваны iнтэлектам. Валасы па-ранейшаму сабраныя y хвосцiк, на майцы хiпоyскае выслоyе на англiйскай: «Рабi не вайну, а каханне». Ды яшчэ шорты, вiдаць, пераробленыя са старых джынсаy. Беспрацоyны з Манхэтэна…

А да грудзей пяшчотна прыцiснутая шэрая кардонная папачка з надпiсам: «Дело №».

– Вiтаю прынцэсу! – Кастусь неахвотна падставiy твар новаму «сонейку». – Прысаджвайцеся, ваша высокасць!

Магдалiна чапурыста села на лаyку, ад усяе душы спадзеючыся, што мiма не пройдзе нiхто са знаёмых. А з Кастуся yжо зляцела млявасць, цёмныя вочы зiрнулi трывожна.

– Я перачакаy, пакуль вы здадзiцё свае iспыты. Пасля, вядома, час на адпачынак. А цяпер мушу паведамiць… Ну, па-першае, схадзiy я на Кальварыю. Склепа з блакiтным трохкутнiкам няма i следу. Адны магiлы, сметнiкi ды ямiны. Дзе капаць – невядома. Можа быць, пасля сходзiм яшчэ разам, пашукаем. А вось гэта – замалёyка экспаната з раённага музея…

Кастусь паклаy Магдзе на каленi аркушык з вучнёyскага сшытка y клетачку, на якiм быy старанна намаляваны шарыкавай ручкай пярсцёнак з роyнаканцовым крыжам.

– Той самы?!.

– Магчыма. Учора знаёмы даслаy. Дзецi знайшлi y лесе гадоy дваццаць таму. Больш нiчога. Але гэта трэба праверыць. Давядзецца ехаць. Яшчэ звестка… Архiy Сахнут-Бiчэyскага быy у маёмасцi Лукаша Бэндэ, таго самага, што Купалу да скронi пiсталет прыстаyляy. Бэндэ падчас вайны жыy у Ленiнградзе. Бабуля мая яго памятае. Той столькi дакументаy прыцягнуy – спадчыну загубленых iм жа пiсьменнiкаy, што мусiy здаць у iхнi архiy на захаванне. Бэндэ забраy з Ленiнграда не yсё. У мяне ёсць прыкладны спiс ягоных скарбаy. Нiчога з архiва Сахнут-Бiчэyскага там не значыцца – Бэндэ цiкавiла найперш лiтаратура, а Сахнут-Бiчэyскi y асноyным збiраy копii гiстарычных дакументаy, цiкавыя толькi для знаyцаy. Пакiнутае дасталося бэндэyскаму пратэжэ, нейкаму дацэнту з Мiнска. Я папрасiy бабулю напiсаць у Пiцер. Адказ прыйшоy тыдзень таму. Вось прозвiшча таго, хто, верагодна, забраy архiy Сахнут-Бiчэyскага: Ілья Яфрэмавiч Ялецкi. Магдалiна схаладнела.

– Гэта ж дзед Марка!

Кастусь змрочна завязваy тасёмкi на папачцы.

– Прабачце… Гiсторыя цесна сплятае нiты чалавечых лёсаy… Марк, я yпэyнены, нiчога не ведае пра дзедавы запасы. Думаю, ён дапаможа…

Магда перасмыкнула плячыма. Заyтра яны мелiся пайсцi y загс…

Да залацiстых пантофлiкаy Магдалiны падкацiyся ружовы мяч. Тоyсценькае yсмешлiвае дзiцянятка тэпала па цацку, i Магда yклала яе y маленькiя ручкi. Як мала трэба дзiцяцi для шчасця! А y дарослых усё так складана…

– У чалавека часта дзве праyды… – сумна прагаварыy Кастусь. – Нядаyна чытаy мемуары Троцкага. Ён сышоyся y ссылцы з адной таварышкай па барацьбе. Нарадзiлася дзiця, дзяyчынка. Дык вось Троцкi нi разу не назваy яе дачкой. Апiсвае, як яны yцякалi, як везлi дзiця па марозе… Як яно захварэла… І паyсюль – «дзяyчынка», «мая дзяyчынка». Затое пасля рэвалюцыi, па набыццi «сапраyднай» жонкi, у яго з'явiлiся «сапраyдныя» дзецi – улюбёныя сыночкi. А дачка так i засталася для яго «дзяyчынкай». Хочаце марожанага, прынцэса? А я дык з'еy бы цэлы айсберг…

Ноччу да Магдалiны Дарбут прыйшлi вершы:

		Праyда мая, быццам шкло, разбiваецца,
		Рэжуць яе аскалёпкi душу.
		І пачынаецца кожная ранiца
		Вершам, якi я не напiшу.




Логавiшча адмiрала


Англiйскi адмiрал Фрэнсiс Дрэйк быy пiратам. Напачатку ён рабаваy няправiльна – усiх, хто вёз багатыя тавары.

Пасля перайшоy на правiльны рабунак – пачаy пераймаць толькi караблi паганых iспанцаy. А гэта, згадзiцеся, зусiм iншая справа. Нават калi выпадкам трапляyся пад руку героя i разявака-суайчыннiк.

Прафесар Ілья Яфрэмавiч Ялецкi быy аyтарытэтам па гiсторыi марксiзму-ленiнiзму.

Гэта y недасведчаным юнацтве ён з алоyкам у руках чытаy агента iмперыялiзму Пiцiрыма Сарокiна.

Калi карабель з Пiцiрымам Сарокiным на борце i яшчэ з парай дзесяткаy буржуазных фiлосафаy ды пiсакаy, выкрытых савецкай уладай, адплываy ад кранштацкiх берагоy, студэнт факультэта грамадскiх навук Беларускага унiверсiтэта Ілья Ялецкi грамiy падступную iдэалогiю на падставе прац любiмага настаyнiка Льва Троцкага.

А праз нейкi час, з палубы надзейнага карабля марксiзму-ленiнiзму, малады таленавiты навуковец Ілья Яфрэмавiч вёy прыцэльны агонь па здрадным трацкiзме.

Прафесару перавалiла за восемдзесят. Ён быy паважаны, мудры, непатапляльны чалавек.

Марк яшчэ раз нацiснуy на кнопку званка.

– Х-то там?

– Дзядуля, гэта я, Марк. Адчынi. За дзвярыма памаyчалi.

– Марк, гэта ты?

– Ну я ж.

– А хто з табою?

Марк набраy у грудзi паветра, шумна выдыхнуy, каб стрымаць раздражненне, i ветлiва працягваy дыялог праз дзверы.

– Са мной Магдалiна, мая нявеста. Дзядуля, ты яе памятаеш. Мы прыходзiлi да цябе зiмой. Адчыняй.

Але за дзвярыма, аб абiтымi чорнай скурай, зноy запанавала маyчанне.

– А хто з вамi яшчэ?

– Мой сябар, Канстанцiн Сташынскi. Ён працуе y iнстытуце гiсторыi.

– Не ведаю нiякага Сташынскага, – зноy пауза. – Гэта ты, Марк?

Плённая размова працягвалася яшчэ хвiлiн дзесяць. Нарэшце забразгалi замкi, пацягнула пахам лекаy. Мiж дзвярыма i сцяной паказаyся твар Оле-Лукойе, гэткага дабрэннага старэчы з наiyнымi блакiтнымi вачыма i няyлоyнай хiтрынкай. Так i здавалася, што ён зараз спытаецца: «Якi парасон пакруцiць над вамi, маладыя людзi? Чорны цi каляровы?»

Праз тры гадзiны кампанiя сыходзiла па лесвiцы y самым змрочным настроi. Вядома, iх досвед абагацiyся сентыментальнымi yспамiнамi пра вабнасцi опернай спявачкi Ларысы Пампееyны Александроyскай, пуск першага мiнскага трамвая i хiтрасцi рыбалкi на ляшча, якога раней вадзiлася y Лошыцы – хоць рукамi лавi.

Нельга сказаць, што прафесар iм у нечым адмаyляy. Марк нават перабраy з ягонай ласкi папяровыя завалы на антрэсолях. І цяпер Магда несла перад сабой, як партрэт нябожчыка, пустую папку.

– Высцебаy, як дзяцей… – з мiжвольным захапленнем падсумаваy Кастусь. – Задаеш пытанне, атрымлiваеш адказ… Усё лагiчна, грунтоyна, цiкава… І зусiм пра iншае!

– Але ж папку знайшлi,– заyпарцiлася Магда. – Значыць, i рукапiс павiнен быць у Маркавага дзеда!

Яны стаялi перад пад'ездам са стылiзаванымi калонамi, ружовымi ад промняy вечаровага сонца.

– Я ведаю, хто з iм можа плённа пагаварыць, – разважаy услых Кастусь. – Звярнуся да Івана Глебавiча… А можа, паспрабаваць праз iнстытут?

– Кiнь, чалавеча, – у сонечных акулярах Марка люстравалася вечаровае неба. – Магу сцвердзiць дакладна – змесцiва гэтай папачкi знiшчана.

– Адкуль ты ведаеш? – ускiнулася Магда.

– Ды yжо ж ведаю… Там, на антрэсолях, такiх пустых кардонак штук сорак. Дзед нiзавошта не стаy бы захоyваць у сябе падазроныя паперы. Калi не мог выкарыстаць – на лецiшча i y печку.

– Не можа быць! – збялеy Кастусь. – Ён жа… навуковец! Не мог не yсведамляць каштоyнасцi…

Марк толькi нявесела yсмiхнуyся:

– Давайце канчаць з гэтымi доследамi. Рукапiсу няма. Можна, вядома, прысвяцiць рэштку жыцця пошукам. Але для чаго, сябры мае? Пачакайце абурацца, падумайце самi. Я не супраць, каб паперы былi знойдзеныя. Кастусь напiша новы артыкул, Магда yзбагацiцца звесткамi пра свой радавод, i я буду хвалiцца, што ажанiyся з наследнiцай вiзантыйскiх iмператараy. Але класцiся плазам, нарывацца на непрыемнасцi, марнаваць час, грошы, нервы, каб у якiм фiлалагiчным выданнi з'явiлася пара дзесяткаy каструбаватых вершаy?

Кастусёy твар мяняyся, як неба на захадзе.

– Вершы Валошкi не былi каструбаватымi. Марк пацiснуy плячыма:

– Прабачце за кашчуннасць, але гэта так – нi Ясенiна, нi Ахматавай, нi нават Маякоyскага y беларускай паэзii дваццатых не магло быць. Адны правiнцыйныя варыянты Дзям'яна Беднага. Змяшай у кучу yсе гэтыя iхнiя вершаваныя рунi ды палеткi ды паспрабуй адрознiць, якому Глебку-Жылку належыць, – не адрознiш! Ды яшчэ мова – нераспрацаваная, з русiзмамi. Я не думаю, што тыя вершы будзе перапiсваць у сшытак дзяyчынка, каб перачытваць i плакаць над iмi. Наyрад юнак стане вучыць iх на памяць i y яго будуць палаць шчокi i шчымець сэрца ад прагi жыцця i подзвiгу. Не працытуе iх фiлосаф у роздуме пра жыццё i смерць. Творчасць таго пакалення, пры yсёй павазе да яе, толькi кокан, шалупiнне, з якога магла вырасцi нацыянальная лiтаратура, вартая суседскiх. Так што не трэба перабольшваць. Няма «Чырвоных канвалiй» – вазьмi y бiблiятэцы якi «Васiльковы россып» цi «Цэхавыя буднi» i атрымлiвай тую ж насалоду.

– Нават калi вершы майго дзеда – не вершы генiя, якое гэта мае значэнне? Паэт мае права на вяртанне, – голас Магды тонка дрыжэy.

– А ты хочаш зноy вылецець са студэнтаy? – Марк быy жорсткi.– На журфаку таксама патрэбныя iдэалагiчна правераныя студэнты.

Кастусь, якi дагэтуль упарта разглядаy асфальт пад нагамi, ускiнуy галаву.

– «О, Беларусь, мая шыпшына, зялёны лiст, чырвоны цвет… У ветры дзiкiм не загiнеш, чарнобылем не зарасцеш…» Я чытаy гэты верш, i y мяне палалi шчокi, i хацелася подзвiгаy… А мая мацi спявала мне, маленькаму: «Падаюць сняжынкi, дыяменты-росы, падаюць бялюткi за маiм акном. Расчасалi вiшнi шоyкавыя косы i yранiлi долу снегавы вянок…» І яшчэ пра тое, як «шэпчуцца явар з калiнаю y цёмнай далiне над ярам»… І вочы y яе вiльгатнелi. Але Магда мае рацыю, што паэт – генiй цi не – мае права на вяртанне. Больш за тое – калi народ не вяртае сваiх паэтаy, мастакоy, сваiх мудрацоy i сваiх герояy, ён захворвае. Гiстарычнае малакроyе – вось як я гэта называю.

– Так-так… Народ – гэта глабальна. Такiя дэкларацыi i мой дзядуля ацэнiць. – Марк глядзеy проста y неба, i па ягоных акулярах плылi ружовыя аблокi.

Кастусь пачырванеy:

– Можаш не верыць, казаць пра пафас, але… Калi я yяyляю тых маладых людзей, iх наiyныя надзеi i як яны спрачалiся, верылi, кахалi, я звязаны з iмi наyпрост, нiбыта мы y карагодзе трымаемся за рукi. Яны блiжэй да мяне, чым ты, Марк.

Пытаешся, дзеля чаго займацца пошукамi старых папер? А дзеля чаго яны, нашы равеснiкi, аддалi свае жыццi, дзеля чаго маyчалi на допытах, апошнiм намаганнем волi ратуючы не сябе, а тыя «паперы»?А нам страшна цi нецiкава… – Кастусь пакутлiва шукаy слоy.– Гэта… yсё роyна як у буру не злавiць кiнутую на бераг з чаyна вяроyку. І бура паглыне човен разам з тымi, хто на iм. Але яны – гэта i мы. Мне… проста балюча, калi нешта вартае патанае y прорве часу. Як быццам адбiраецца асабiста y мяне.

– Хлопчык над прорваю y жыце… – Ялецкi гаварыy без насмешкi – гэтага б Магда яму не даравала, але з паблажлiвым жалем. – Але цi паспрачаешся з Эклезiястам, гiсторык? «Пакаленне прыходзiць, пакаленне сыходзiць… І няма памяцi аб ранейшым, як не будзе памяцi пра нас». На целе гiсторыi застаюцца не пацалункi, а шнары. Найдаyжэй памятаюць не вартых, а тых, хто найбольш уразiy чалавецтва. Як у Андэрсена – не мастак, якi зрабiy цудоyны гадзiннiк, а мацак, якi яго разбiy, абвяшчаецца жанiхом прынцэсы.

– Але прынцэса yсё роyна засталася з мастаком… – нягучна прагаварыла Магдалiна.

З пад'езда вышла кабета з гаспадарчай сумкай, прайшла мiж маладых людзей, падазрона азiрнулася. Асаблiвы недавер у яе выклiкаy Кастусь са сваёй фрызурай-хвосцiкам. Дзiyны хлопец ветлiва пакланiyся, i кабета прыспешыла крок.

– Час разыходзiцца, а то прымуць за дамушнiкаy. Дзякуй, Марк, за дапамогу. Не сумуйце, прынцэса. Усе астатнiя росшукi зраблю сам. Дарэчы, наша дамова y сiле – знойдзенае належыць вам!

Але прынцэса за гэты час прыняла рашэнне.

– Буду шукаць разам з вамi!

І Марк у чарговы раз з горыччу пераканаyся, што ягоная жалезная логiка бяссiльная супраць дзявочых капрызаy.

Дом з жоyтай цэглы, са стылiзаванымi калонамi адплываy у закатнае сонца, як пiрацкi карабель. Ноч уздымала над iм чорны сцяг пераможцы, а y кватэры на трэцiм паверсе стаяy ля акна стары адмiрал, i з-за ледзь рассунутых фiранак трывожна назiраy за трыма фiгурамi, якiя адыходзiлi ад ягонага пад'езда y цёплы чэрвеньскi прыцемак.




У нетрах пушчанскiх…


Ад атрада iнсургентаy засталося толькi пяцёра. Адзiн цяжка паранены.

Жандары не ведалi таго, iначай даyно б рушылi прачэсваць гэтую частку пушчы, не баючыся адчайнага адпору.

Пачыналiся кастрычнiцкiя ночы. Зоры падымалiся вышэй, а яшчэ зялёная трава серабрылася, нiбыта пушчу таксама кранула ранняя сiвiзна.

Вiнцэсь Дарбут толькi нядаyна заyважыy, якiя y яго сiвыя скронi,– калi галiyся, гледзячыся y лязо сваёй шаблi.

Кожны рух адзываyся болем. І зусiм неабавязкова было галiцца y гэтай зарослай вольхай лагчыне, ведаючы, што вакол – аблога i для яго, параненага, гэты адхон, хутчэй за yсё, станецца берагам Леты. Кожная хмарка магла ператварыцца y човен Харона – па ягоную душу.

Але ён заyсёды вучыy сваiх людзей захоyваць годнасць – да канца. Ворагам не yдасца ператварыць яго y скрываyленага, бруднага звера, у якога застаyся адзiны iнстынкт – самазахавання, цi адзiнае жаданне – скончыць пакуты.

Але трэба было прымаць рашэнне. Калi яны застануцца тут надалей – канец адзiн: смерць. Затрымка – з-за яго.

І ён не мог нават прасiць, каб яго тут пакiнулi, бо колiсь сам настойваy на непарушным прынцыпе: таварышаy не кiдаць нават мёртвымi.

Тры гады гэта рабiла iх атрад адным пагрозным клiнком. Цяпер мусiла загубiць усiх.

А Панi y белым усё не схiлялася над iм з апошнiм пацалункам. Калiсьцi ён не скардзiyся на няyвагу паняy i паненак. Што ж яна так марудзiць? Вiнцэсь нiколi не думаy, што калi-небудзь стане наракаць на трываласць уласнага цела. Ён пераплываy Дняпро – i адразу ж вяртаyся назад. І смяяyся, выйшаyшы на бераг, быццам малады вадзянiк. Халодныя струменi сцякалi па яго целе, як месячнае святло, i самая прыyкрасная y свеце жанчына сцiскала свае тонкiя пальцы, каб мужчына не заyважыy, што яны дрыжаць – ад боязi за яго, i незалежна гаварыла: «Што вы так доyга? Я yжо стамiлася чакаць.»

І на адным з яе пальцаy блiшчэy просты жалезны пярсцёнак – ягоны падарунак.

– Мы сагрэлi крыху вады… Не хвалюйцеся, дыму амаль не было.

Альгерд схiляyся над iм з конаyкай, ад якой пахла чаборам. Таленавiты, разумны, такi малады Альгерд… І ён таксама загiне.

Вiнцэсь з асалодай адпiy духмянай вады.

– Ноччу буду вартаваць я. Дастаткова добра чуюся для гэтага, i мне yсё роyна не спiцца.

Зоры паднялiся высока-высока. Але ён не мог чакаць, пакуль яны панiжэюць – да ранiцы на траву ляжа шэрань i яго цела пакiне след. Ён пачаy адпаyзаць у глыб пушчы адразу, як упэyнiyся, што таварышы спяць. Як мага далей… Схавацца, зашыцца вось сюды, у ямiну пад карэннямi гонкай маладой сасны. У яго два пiсталеты з набоямi. Але гэта не для яго – для пагонi. Ды яшчэ шабля. Старая шабля з выгравiраваным на дзяржальне вершнiкам з узнятым мячом.

Таварышы зразумеюць. Вядома, яго будуць шукаць. Але, здаецца, ён зрабiy усё, каб не знайшлi. І y iх з'явiцца шанс на ратунак.

Вiнцэсь паклаy пiсталеты так, каб можна было адразу iх узяць. Цiкава, хто прыйдзе хутчэй – Панi y белым або жандары? У апошнiм выпадку застаецца толькi спадзявацца, што ён не настолькi змерзне i знясiлее, што не зможа выстралiць.

Праз галiнкi сасны на яго i ягоную зямлю глядзяць зоры. Нiбыта вастрыi залатых дзiдаy. Няyжо ёсць такiя землi, зоры над якiмi нагадваюць залатыя яблыкi або лагодныя вочы анёлаy?

Вiнцэсь звяртаецца да Таго, хто над гэтымi зорамi – i паyсюдна: «Госпадзе! Толькi б мой нашчадак нiколi не ляжаy вось так, як я, у халоднай ямiне, чакаючы Збавiцельку! Няхай нашы дзецi i дзецi нашых дзяцей памiраюць у сваiх ложках, абкружаныя yнукамi i праyнукамi, гаворачы апошнiя мудрыя словы, якiя будуць перадавацца y iхнiм родзе з пакалення y пакаленне.

І няхай гэтыя словы будуць гаварыцца на нашай спеyнай мове, якую даy нам Ты, Гасподзь, як даy гэтую зямлю, яе азёры i пушчы, дым яе папялiшчаy i безыменныя магiлы яе лепшых сыноy».

Жандары не давалi веры, што знiшчылi yвесь атрад Дарбута. Ім усё здавалася, што галоyныя сiлы хаваюцца вось там, за тымi соснамi… Цi за той лагчынай… Не можа быць, каб такi шалёны супрацiy аказвалi чатыры знясiленыя юнакi.

Затое yдалося схапiць першага палоннага з атрада – i апошняга. Як пасля высветлiлася, гэта быy мясцовы дваранiн Альгерд Андрыеyскi.

Пушчу пачалi называць Ваярскай. Потым гэтая назва перайшла на блiжэйшае паселiшча.

Праз сто гадоy вёска ператварылася y гарадскi пасёлак, пушча адступiла далёка ад яго. У пасёлку Ваярску, якi паспеy нейкi час пабыць Кагановiчаyскам, мелiся такiя адметнасцi, як царква ХІХ стагоддзя, прыстасаваная пад зернясховiшча, Дом культуры з ватэрклазетам i краязнаyчы музей, у якi прыязджалi экскурсанты нават са сталiцы.

Таму нiкога з местачкоyцаy не здзiвiла, калi да драyлянага дома з калонамi падышлi трое. Плячысты мужчына з прыгожым, нiбыта высечаным з каменю тварам, у светлым летнiм касцюме i сонечных акулярах. За iм хлопец у джынсах, усмешлiвы i цемнавокi, з валасамi, сабранымi на патылiцы y хвосцiк. Вось каб апрануць беласкурую зеленавокую дзяyчыну, што была з iмi, у шаyковую сукенку, ды абуць у туфлiкi на высокiх абцасiках, ды навучыць глядзець ласкава, а хадзiць павольна, прыгажуня была б! Але блакiтныя джынсы, не зусiм чыстыя, мужчынская кашулька y бела-зялёныя краткi ды стаптаныя красоyкi анiяк не могуць падкрэслiць дзявочую прыгажосць. Змiзарнеy эмансiпаваны свет…

А з дома з калонамi yжо выбягала менавiта такая паненка, якая мроiцца праyдзiваму мужчыне, – у светлай талiстай сукенцы, у туфлiках, з якiх на балях п'юць шампанскае, у кароне залатых валасоy. А блакiтныя вочы ззяюць проста невысносна.

– Кастусь!

«Ды ён зараз аслепне ад яе блакiтных пражэктараy», – чамусьцi з прыкрасцю падумала Магдалiна, i ёй упершыню зрабiлася нiякавата за сваю вопратку. Нават Марк не хаваy цiкавасцi да блакiтнавокай.

– Знаёмцеся, – неяк нязграбна сказаy Кастусь, павярнуyшыся да сяброy.– Ганна Іванаyна, дырэктар краязнаyчага музея… І аспiрантка iнстытута гiсторыi.

– Проста Ганна, былая аднакурснiца гэтага свяцiлы на небасхiле гiстарычнай навукi…– усмiхнулася блакiтнавокая. – Ну, хадземце, дарагiя госцi, у хату!

…Магдалiна, стаiyшыся, глядзела на просты металiчны пярсцёнак. Ён паблiскваy у зашклёнай вiтрыне на чорнай аксамiтнай паперы.

– Дай ёй патрымаць у руках… – шэптам папрасiy Кастусь дырэктарку.

– Як скажаш… i?

Пярсцёнак з роyнаканцовым крыжам халадзiy палец, нiбыта падарунак вадзянiка…

Чалавека, якi колiсь знайшоy рэдкi экспанат, дырэктарка прывяла, «выкраyшы» з працоyнага месца на элеватары.

– Мы там пячору ладзiлi… У вайну гулялi…– сiвы дзядзька камячыy у спрацаваных руках шапку-кяпурку, быццам быy на допыце y следчага. – Ну, дзецi, ведама… Гадкоy трыццаць прайшло, вiдаць. А там пясочак, ямiна пад карэннямi сасны… Скрутак быy, як жа Анучы гнiлыя, паперкi. Не, нiчога не расчыталi. Я ж кажу, гнiлое yсё было. Адзiн пярсцёнак з сабой i yзялi. Думалi, сярэбраны. Яго мая yнучка нядаyна y куфры знайшла. Прынесла y школу. А настаyнiца вось у музей перадала. Што з паперамi зрабiлi? У вогнiшча, мусiць, пакiдалi. А скажыце, людцы, гэта шпiёнскiя штучкi былi, мусiць?..

І гэта было так несправядлiва i незваротна, што любыя бедаваннi выглядалi б тэатральна. А Марк нiбыта i задаволены, што yсё скончылася цяпер – i назаyсёды.

…На развiтанне прыгажуня Ганна прапанавала гасцям экскурсiю на гарышча. Там чакалi лепшай долi экспанаты для будучай залы пра паyстанне 1863 года.

Марк заявiy, што нi ён, нi Магда наверх не палезуць, стамiлiся. Пачакаюць на двары. Ганна асаблiва не yгаворвала. Але «новаспечаная журфакаyка» жадала паглядзець на старажытную зброю. І не магла yцямiць, чаму Марк на яе заклiкi пастукаy пальцам па лбе, а Ганна спахмурнела.

Першай па драбiне спрытна yзнялася гаспадыня. За ёй – Кастусь. Магда апошняя нязграбна адольвала рэдкiя пры-ступкi. Кастусь нахiлiyся зверху, падаy руку. Магдалiна працягнула сваю…

– Што y вас там здарылася? – пачуyся аднекуль зверху, нiбыта вельмi здалёк, незадаволены дзявочы голас.

Магда раптам усвядомiла, што яны з Кастусём так i трымаюцца за рукi, гледзячы адно аднаму y вочы. І яшчэ y яе чамусьцi нешта абрываецца yнутры, нiбыта яна стаiць на краi прорвы.

– Ну, давайце, падымайцеся! Мусiць, «двойка» па фiзкультуры была! – Кастусь нечакана моцна пацягнуy дзяyчыну yверх, перахапiy за талiю i акуратна паставiy на гулкi насцiл. Як парцэлянавую ляльку.

Ганна сакатала пра скарбы гарышча, Кастусь уважлiва слухаy, час ад часу перапытваючы. А збянтэжаная Магдалiна адышлася yбок, туды, дзе да сцен былi прыхiленыя ржавыя стрэльбы. Што за раптоyны правал свядомасцi? Нават крадма паглядзела на сваю далонь. Што гэта было? Такое… незвычайнае адчуванне. Зiрнула на Кастуся… Той усмiхаyся. У Магды зноy трывожна i салодка зашчымела сэрца… Што з ёй адбываецца? Кастусь такi ж самы, як i быy, з тым жа смешным хвастом на патылiцы…

Але як дырэктарка глядзiць на былога аднакурснiка! Якi y яе дзiyны голас, як яна чырванее… Раптам Магда зразумела, чаму Марк стукаy па лбе. Ганна ж хацела застацца з Кастусём сам-н асам! І шаyковая сукенка з туфлiкамi была – для яго! І мала пра што iм трэба перамовiцца…

Магда, ледзь не плачучы ад сораму i незразумелай тугi, кiнулася да драбiны.

Марк цярплiва сядзеy на зрубе калодзежа з жураyлём.

– Уяyляеш, Магдаленка, хацеy вады зачэрпнуць, а гэта муляж! Зруб проста на траву пастаyлены. Вось табе i аyтэнтыка…

Магда, без дай прычыны адчуваючы сябе вiнаватай, прысела побач, прыхiнулася… Усцешаны, Марк пяшчотна-пяшчотна пацалаваy яе y скронь… Якi ён добры! Яна проста не заслужыла такога мужчыну…

Чэрвеньскае сонца шчодра сыпала прамянi на шыферныя дахi Ваярска, нiбыта спадзявалася iх пазалацiць. Блакiтнавокая Ганна праводзiла сталiчных гасцей да аyтобуса.

– Прыедзеш на канферэнцыю – не прамiнi мой сцiплы кабiнет! – гаварыy Кастусь.

– Зайдуся хiба, парушу гордую самоту тваёй келлi, калi не пагрэбуеш вiзiтам беднай правiнцыялкi.

– Правялебная панi асвецiць сваёй прысутнасцю маё сцiплае жытло, – i сур'ёзна дадаy: – Зойдзем разам да Янкi Гарэлага. Нядаyна з бальнiцы выпiсаyся.

– А што з Яначкам?

– Ды як паездзiy тады па зоне, па выселеных вёсках, пазбiраy радыеактыyныя рушнiкi, так i хварэе… Ужо дзве аперацыi зрабiлi. Але трымаецца, нават экспедыцыю на Столiншчыну рыхтуе…

І аyтобус ад'ехаy. А дырэктарка яшчэ доyга стаяла ля дарогi – светлая i сумная.

На вакзале Кастусь, развiтваючыся, пацiснуy руку Марку, павярнуyся да Магдалiны.

– Не сумуйце, прынцэса. Ваш крышталёвы туфлiк абавязкова знойдзецца.

– Вы мяне з Папялушкай блытаеце, – холадна прамовiла Магда i, нечакана для самой сябе, працягнула руку – з нейкiм выклiкам цi Кастусю, цi yласнай незразумелай трывозе.

– Да пабачэння…

Ёй падалося, цi Кастусь сапраyды, перад тым як пацiснуць яе руку, прамарудзiy, нiбыта чагосьцi баючыся?

Ды не, падалося. Толькi з ёю нешта нядобрае. Зноy гэтае адчуванне… Нiбыта нешта абрываецца yнутры. Як на арэлях.

Здаецца, «гiстарычны самародак» нiчога не заyважыy. Не варта больш так жартаваць з сабой.

Марк сказаy:

– Як ты расчырванелася… Гаварыy, надзявай капялюш, а то сонца напячэ…




Апошнi карнавал


– Крыyдзiш, пане-браце! – Шляхцiц у кармазынавым кунтушы падкруцiy няцвёрдай рукою руды вус, якi зараз жа бяссiла апусцiyся, быццам зноy макнуyся y чашу з гаспадарскiм вiном.

Шляхетныя госцi за ягонай спiнай загулi разварушаным вуллем. Слова госця – закон! Госць у дом – шчасце y дом!

Гэта была кулага – «сармацкi» звычай нязванага гасцявання падчас каляднага карнавалу. Усё, што можна з'есцi i выпiць у доме, знiкала y высакародных чэравах. Пасля чаго «аб'едзены» да мышынага галоднага вiску гаспадар мусiy далучацца да кампанii i пераязджаць у маёнтак наступнага небаракi.

Але гаспадар гэтага маёнтка парушыy звычай. Пан Гаштольд Дарбут стаяy на высокiм ганку з драyлянымi калонамi i паглядаy на гасцей разумнымi цёмнымi вачыма з-пад крыху абвiслых павекаy, ад чаго пагляд рабiyся вострым, як дзiда. І yбор у яго быy не святочны – чорны жупан, зверху кунтуш таго ж колеру, падперазаны простым юлёвым пасам, адзiнае yпрыгожанне – жалезны пярсцёнак.

– Панi-брацця, дзякую за шчаслiвы вiзiт. Але, як бачыце, я y жалобе – памерла дарагая мне сваячка…

– Няyжо пекная панi Дарбутова? – жахнуyся падобны да аблезлага ката шляхцiц з велiзарным дыяментавым гузам на шапцы.

Ганарлiвыя вусны гаспадара з'едлiва скрывiлiся.

– Хаця памерлая была маёй найдаражэйшай сваячкай, панства наyрад цi яе ведае. Яна жыла далёка ад вас, паны-брацця…

– А цi не хоча пан Дарбут уяyнай сваёй жалобай унiкнуць «шчаслiвага вiзiту»? – пракрычаy нехта з-за чужых спiн.

Гаспадар паклаy руку на дзяржальна шаблi – яна адзiная з усяго ягонага yбрання была прыyкрашаная каштоyнымi камянямi:

– Хто лiчыць мяне хлусам?

Пытанне прагучала амаль мякка. Але госцi, сярод якiх хапала задзiрак, змоyклi, потым п'яна загулi:

– Пане-браце не так зразумеy…

– Няхай вашамосць прабачыць гарачыя словы… Жалоба, вядома. Усе пад Богам ходзiм.

Вазкi няпрошаных гасцей выехалi за вароты маёнтка. Гаштольд Дарбут змрочна назiраy за ад'ездам кулагi. З дома да гаспадара выйшаy светлавалосы хлопец, падобны да маладога Жытнiка – залатыя, як калоссе, валасы, светлыя-светлыя вочы.

– Пра якую нябожчыцу казаy iм пан Гаштольд? Гаспадар памаyчаy.

– Пра волю. Не ведалi яе i ведаць не хочуць… Затапталi y бруд. І не заyважылi.

– Але сённяшнi «абзэндэн» не прыбавiць вам папулярнасцi y акрузе, – дакорлiва прагаварыy хлопец. – Кожны з тых нахабаy мае голас на сеймiку. Нават Радзiвiлы не ганьбяцца yлагоджваць гэты статак.

– Сам гаворыш – «статак»… Не, Андрусь, не да твару мне заiгрываць з быдлам. Я не пастыр, я паляyнiчы. Пойдзем, зоймемся зборамi на iнакшае застолле.

Пан Гаштольд перакладваy паперы y патаемных шуфлядках сакратнiка з чырвонага дрэва. Па разной паверхнi сакрэтнiка плылi велiчныя фрэгаты, ветразi якiх надзiмалi шчакастыя кудлатыя малойцы, апранутыя нiжэй пояса y хмаркi. Адзiн з iх, суровы паyночны вецер Барэй, меy няyлоyнае падабенства з гаспадаром.

У дзверы кабiнета нясмела пастукалiся. Пекная панi Дарбутова была нашмат маладзей за суровага мужа. Але яе зялёныя вочы глядзелi засур'ёзна для маладой дзяyчыны. Панi, нiбыта вясельны каравай, несла на выцягнутых руках шаблю.

– Вы маглi не рабiць гэта самi,– прамовiy мужчына, узяyшы зброю.

Доyгiя вейкi жанчыны здрыганулiся.

– Мне хацелася yбачыць вас перад ад'ездам.

Гаспадар, стараючыся не сустрэцца з паглядам зялёных вачэй, паклаy старую шаблю на стол так беражлiва, нiбыта яна была жывою.

– Вы yпэyненыя, што Сапегi – тыя людзi, за якiх варта памiраць?

Гаспадар уздрыгнуy, нiбыта пытанне выцяла яго, адказаy, як пераконваючы сам сябе.

– Яны абараняюць Лiтву ад Кароны.

– Яны здрайцы, – жанчына плыла па пакоi y сваёй смарагдавай сукнi, быццам фея Мятлушка з казкi пра забiтага каралевiча. – Вы гэта ведаеце. Дамогуцца прывiлеяy – i кiнуць усiх, каго звабiлi.

– Усё ведаю… Але не пайсцi, калi клiчуць памерцi за айчыну, ганебна. На гэтай зямлi кожны павiнен мець права малiцца y той царкве, у якой малiлiся продкi, i гаварыць на той мове, на якой яны гаварылi…– гаспадар абарваy размову, усвядомiyшы, што пачаy разважаць, быццам мае справу з роyным. – Але гэтыя матэрыi занадта складаныя для вашай прыyкраснай галоyкi…

– Гэтую галоyку, магчыма, хутка пакрые yдовiн вэлюм… Цi пыл выгнання. Але… можаце не баяцца, я не буду спрабаваць затрымаць вас.

Жанчына гаварыла спакойна i горда, i толькi пiльны назiральнiк заyважыy бы, як сцiснутыя яе тонкiя пальцы – аж збялелi…

Гаштольд Дарбут упершыню дапытлiва зiрнуy на жонку. Тая смела сустрэла ягоны погляд.

– Што вы даручыце мне на выпадак, калi не вернецеся? Гаспадар памаyчаy, пагладзiy шаблю, што ляжала на стале.

Простую шаблю, без упрыгожанняy, толькi з чаканным малюнкам на дзяржальне – вершнiк на канi, з узнятым мячом.

– Выхавайце майго сына так, каб ён у падобным жа выпадку, як i я, не вагаyся, як належыць учыняць.

У дзверы зноy пастукалiся.

– Пане, атрад гатовы. Пан Сташынскi чакае на двары. Панi Дарбутава спахмурнела:

– Нашто ты вязеш з сабой гэтага хлапчыску, Андруся Сташынскага?

– Ён мужчына. І ён лiцьвiн. Шкадаванне недарэчы. – Пан Гаштольд паклаy рукi на плечы жонцы, зазiрнуy у яе зялёныя-зялёныя вочы. Суровасць на хвiлю пакiнула яго. – Напэyна, табе трэба было выйсцi за аднаго з тых, хто зараз ладзiць балi…

– Я рада, што выйшла за цябе… Голас панi мiмаволi здрыгануyся…

– Настуся! Прабач… Я так i не yпаляваy для цябе срэбную лiсiцу, як колiсь абяцаy…

Ён – у чорным, i яна – у смарагдавым… На хвiлю яны засталiся зусiм адны y свеце – па-за жыццём i смерцю… Але на калiдоры чулiся галасы. Тады мужчына зняy з пальца металёвы пярсцёнак i надзеy на палец жанчыны.

– Перадасi сыну, калi яго пастрыгуць у падлеткi.

Атрад быy невялiкi – дваццаць узброеных вершнiкаy. Панi Настасся стаяла на высокiм ганку з драyлянымi калонамi, накiнуyшы паyзверх смарагдавай сукнi ваyчуру, падбiтую зялёным сукном. Андрусю Сташынскаму жанчына, захутаная y пышны мех, падалася такой маленькай, бездапаможнай i прыyкраснай, што захацелася нечым суцешыць яе… Як у песнi – «месячык з неба, зорку з палонкi – для пекнае панi, для чужое жонкi…».

Але панi глядзела на мужа. А той азiрнуyся на яе толькi адзiн раз – калi yжо сеy на каня.

– Калi я не вярнуся, не марнуй сябе жалобай. Не пазбягай добрага шлюбу.

– Я буду чакаць сустрэчы… На гэтым свеце – цi на тым. Снег ля дарогi блiшчэy, быццам футра срэбнай лiсiцы… Сейм прагаласаваy вярнуць княству некаторыя прывiлеi.

Можна было больш не бунтавацца. Шкада, гэтага не зразумелi асобныя гарачыя галовы. Мала iм прывiлей, а заманулася незалежнасцi ад Кароны. Такiя бунтаyшчыкi не былi патрэбныя нi Кароне, нi Лiтве.

Шляхцiц Гаштольд Дарбут за «няiставыя yчынкi»супраць польскiх войскаy быy прысуджаны да зняволення y вежу. Ад чаго ён памёр там, судовыя паперы не расказваюць. Занатавана – «па волi Божае».

Панi Дарбутова засталася yдавой. Суседзi празвалi яе «чорная панi» – дзiвачку бачылi толькi y чорных «сармацкiх» строях.

Пра маладога Андруся Сташынскага нiякiх звестак гiсторыя не захавала.




Калi разбiваюцца крыжы…


Першыя таполевыя сняжынкi плылi па скверы маленькiмi прывiдамi.

– Вось тут быy склеп… Тут i тут…

Кастусь вадзiy пальцам па аркушы з акуратна перамаляваным планам.

– Дарэчы, бабуля перадала табе пiражкi… З капустай, – ён дастаy з джынсавага заплечнiка каробку ад вафельнага торта, загорнутую y чорны пакет. – Ад Карла Карлавiча сардэчнае «кар».

– Яшчэ цёплыя… – Магдалiна не вытрымала, выхапiла прысмаку, як сто год не еyшы, адкусiла: —Дзякуй!

– Таму я збiраюся зараз на Кальварыю. Хмель пiсаy пра гiльзу… Калi паперы y ёй, ёсць шанц, што захавалiся. Узяць шчуп, як у археолагаy… Можа, камянi ад падмуркаy знойдзем… А y гонар чаго чырвоная сукенка? Нiбыта першамайскiя святы прамiнулi.

Добра, што y гэты момант Магда не паспела адкусiць наступнага кавалка – так раззлавалася. На сябе, бо няёмкасць i шчымленне не праходзiлi, i на гэтага нахабу, якому так лёгка i проста.

Адказ гучаy выклiкам:

– Мы з Маркам ранiцай падалi заяву y загс.

Цёмныя вочы Сташынскага толькi трохi прыжмурылiся – нiбыта пiльней у яе yглядаyся.

– Вiншую. Вы цудоyная пара. Нявесты колiсь былi менавiта y чырвоных сукенках. Мода на белыя пайшла ад Марыi Цюдор, калi яна выходзiла за французскага прынца.

– У мяне проста iншай сукенкi няма, – скрозь зубы працадзiла Магдалiна— Я сукенак i спаднiц не люблю.

І yсё… І ён далей разважае пра магiлы ды скляпеннi. А чаму Магдзе балюча? Дурнiца! Заyсёды ж ведала, што гэты насмешнiк зусiм ёю не цiкавiцца. Ды i яна iм. Гэта ейнае самалюбства вярэдзiць.

– Слухай, раз ты вучылася y Лiтаратурным iнстытуце, што ты пiшаш?

Магда нават разгубiлася:

– Артыкулы. Крытычныя.

– Якi з цябе, прабач, крытык? Нi ведання, нi досцiпу, нi «рытуальнай злосцi». А што для душы?

І Магда нечакана сказала:

– Я вершы пiшу.

– Прачытай.

У паэткi зашумела yвушшу. Марку яна не паказвала свае рыфмаваныя спробы yжо даyно, з тых часоy, як ён сказаy, што паэта з яе не выйдзе. І нiкому не паказвала… Можна yявiць, як спляжыць iх гэты «спецыялiст»… Але радкi, як прызнанне злачынцы, чамусьцi самi рвалiся з вуснаy, чамусьцi адчувалася: пры гэтым хлапцу – можна.

		Толькi магiлы ёсць у мяне.
		Траву па-над iмi вецер кране,
		І адгукнуцца сурмы нябёс.
		Як над магiлаю дрэва – мой лёс.
		Я паyтараю вашы сляды,
		Я разбiраю почырк сляпы,
		Кветкi сплятаю, словамi yю. i?
		Я вас не бачыла. Я вас люблю.

Яна чытала яшчэ i яшчэ. Кастусь не лгаy. Ён не захапляyся, не рабiy заyваг. Сядзеy i слухаy. Што тут такога? Птушка спявае. Таполя рассявае белы пух. Магдалiна чытае свае вершы.

– Запомнi,– амаль жорстка сказаy Кастусь. – Цябе не павiнна турбаваць, што скажу я цi хто iншы. Слухай сябе. Ты яшчэ дзiця. Але y цябе пачалi расцi крылы. А яны альбо ёсць – альбо iх няма. І нiколi не будзе. Імiтацыя палёту, папяровыя самалёцiкi, вышыня трыбуны вiдочныя гэтак жа, як вiдаць, што чалавек сляпы… Не бойся i не саромейся сваiх вершаy. Яны крылатыя iстоты.

– Але мне страшна, – прашаптала Магдалiна. – Чамусьцi тое, што да мяне прыходзiць, такое сумнае… Можа быць, гэта ад таго, што я пачала пiсаць на беларускай мове?

– У рускага паэта Георгiя Адамовiча ёсць выказванне: «Грусть мира поручена стихам. Не будьте же изменниками». Так што не бойся. І… пачытай яшчэ.

А па скверы iшоy Марк Ялецкi. Нiбы не заyважыyшы Сташынскага, загаварыy да Магды:

– Добра, што тваю сукенку вiдаць за квартал. Я, мiж iншым, столiк у кавярнi замовiy. А ты… – павярнуyся да Кастуся, не хаваючы раздражнення, – адчапiyся б ужо ад дзяyчыны.

Кастусь узняyся з вiнаватым выглядам, ускiдаючы джынсавы заплечнiк за спiну.

– Прабач, Марк… Але я не ведаy, якi y вас дзень, пакуль Магдалiна не прызналася. Вiншую вас.

– Кастусь! Вы на Кальварыю? – затрымала яго Магда i зiрнула на Марка такiмi зялёнымi вачыма, што пярэчыць было нельга. – Марк! Пойдзем з iм! Гэта апошнi след!

У шатах дрэy сноyдалi вароны. Усе планы былi дарэмныя. Нябожчыкаy тут пачалi хаваць нашмат раней, чым месца сталася афiцыйнымi гарадскiмi могiлкамi. Гэта быy некропаль-лабiрынт, дзе магiлы былi над магiламi, а памяць жабравала на пагосце.

На Кастусёвым плане значылася тры склепы справа ад касцёла. Ад аднаго застаyся падмурак, на месцы другога – паyзарослая ямiна ад бомбы. Трэцi, ацалелы, не меy блакiтнага трохкутнiка. На сметнiцы ля цаглянай сцяны валялiся ржавыя крыжы, парудзелыя вянкi i расколатая мармуровая плiта з магiлы былога мiнскага губернатара. Карцiну дапаyнялi свежыя ямiны i барозны, быццам тут нядаyна гiзавала сям'я дзiкоy.

– Ну, што, будзем магiлы Кастусёвай драцiнай пароць? – з'едлiва азваyся Марк. – Аррыгiнальна я святкую заручыны.

Кастусь моyчкi садраy газеты са сталёвага «шчупа» – штыраy метр даyжынёй, з разметкай i завостраным канцом. Магда yявiла, як гэты завостраны канец уваходзiць у мяккую магiльную зямлю i y… Не, далей лепш не дадумваць.

– Давайце напачатку y той, ацалелы, склеп!

– Прыкметы не супадаюць, – змрочна сказаy Кастусь. – Дый i мiнулы раз замок вiсеy. У тым склепе трунары ды прыбiральшчыкi свае прылады звалiлi.

– Склеп перабудоyвалi – увесь як у латках. Наверсе, ля даха, закладзена старымi цаглiнамi. Нiбыта i са слядамi фарбы ёсць… – Магдзе надта не хацелася пачынаць пошукi сярод магiл.

Да здзiyлення Кастуся, замок вiсеy на клямцы, зачапiyшыся зламаным рагом. Унутры кавалкi старога лiнолеуму, скрынкi, цэгла, рыдлёyкi, гнiлыя анучы, бляшанкi yтваралi на земляной падлозе кратэры i рыфы. Але y гэтым адчуваyся парадак – падабенства ложкаy, пасярэдзiне нiбыта столiк з кавалка фанеры i цаглiн. Пад «сталом» тры некранутыя бляшанкi рыбных кансерваy.

– Бамжы начавалi,– грэблiва скрывiyся Марк, падфутбольваючы нагой пустую бутэльку.

– Ды не, бамжы калоцца не будуць. Вунь шпрыцы… І пiва з бляшанак не п'юць, – запярэчыy Кастусь. – А вось i правы кут… Ну i ямiна! Ды што тут рабiлася, гранату yзрывалi, цi што?

– Вось гэтую? – Магдалiна трымала y руках дзве жоyтыя жалязякi.

Кастусь выхапiy знаходку:

– Паловы ад снарада! Яшчэ першай сусветнай! Марк узяy адну з жалезак:

– І праyда. Стодваццацiдвухмiлiметровы. Такiмi з нямецкiх гаyбiц бiлi.

Магдалiна кiнулася перабiраць смеццё.

– Шукайце ж! Яны былi тут, паперы! У гэтым снарадзе! Пошукi цягнулiся yжо трэцюю гадзiну. Чэрвеньскi дзень доyгi, але ж i ён мусiy скончыцца. Вечарэла. Маладыя людзi нагадвалi ахвяр залатой лiхаманкi. Нават касцюмчык Марка, як гаспадар нi ашчаджаy яго, жывапiсна прыyкрасiлi брудныя пiсягi.

– А-а-а! Га-га-га!

Гарлалi не вароны. Крык даносiyся з краю могiлак. Вароны хмарай узляцелi над шатамi, але iх карканне не магло заглушыць галасы прыхадняy.

Людскiя постацi рухалiся мiж помнiкаy, быццам гулялi y дзiyную гульню. Спынялiся, падскоквалi, тузалiся, наблiжаючыся да склепа…

– Яны крыжы на помнiках ламаюць, гады! – Кастусь рынуyся напярэймы.

– Магда, дай мне руку! Сыходзiм! – Марк пацягнуy дзяyчыну y супрацьлеглы ад крыку бок.

Магда yпiралася i крычала:

– Кастусь! Стой! Пачакай! Мы мiлiцыю паклiчам!

– Ідыёт твой Кастусь! Ты не будзь iдыёткай! Бяжым!

Але постацi y чорных скураных куртках з заклёпкамi абкружылi Магду i Марка. Яны не былi страшныя – падлеткi y скуранках. Сiмпатычныя твары, дагледжаныя, спартыyныя целы… Страшнымi былi вочы. Пустыя, як у аглушанай рыбiны.

– Вашыя дзяды тут таксама могуць ляжаць, – Кастусёy голас зрываyся ад гневу.

Магда зiрнула з-за Маркавага пляча. Гiсторык, неяк дзiyна выпрастаyшыся, iшоy мiж двух падлеткаy, якiя быццам па-сяброyску да яго прыцiскалiся. Раптам Магда зразумела, што яму заламалi рукi. Дзяyчына не паспела нi спалохацца, нi yсвядомiць, што адбываецца: так iмклiва yсё здарылася. Адзiн з прыхадняy зароy:

– Яны y нашым склепе капалiся!

Хутка са склепа данеслiся лаянка i выццё. Няyжо з-за кансерваy хвалююцца?

– Ампулы дзе?!! – вочы iх зрабiлiся зусiм белыя.

– Умазку нашу забралi!

– Ды яны мянты!

Магда нiчога не разумела. Да Марка падышоy хлопец у скуранцы. Ён быy нашмат старэйшы за пуставокую дзятву. Смуглявы твар з жаyцiзной. І вочы не шалёныя, як у тых. Разумныя, нават сумныя вочы. Як у добрага гаспадара, якi iдзе калоць любiмае свiнчо.

– Адкуль ведалi пра yмаз? Аддайце…

– Паслухайце, мы нiчога не ведаем пра ваш «умаз». Гэта непаразуменне. – Марк гаварыy важка, унушальна…

Смуглявы зiркнуy на яго раскосымi вачыма амаль весела.

– А якога ражна перапаролi склеп? Костачкi калекцыянiруеце?

– Гэта я iх сюды прывёy! – Кастусь таксама гаварыy цвёрда i важка, i yсе павярнулiся да яго. – Я гiсторык! Зараз пакажу пасведчанне з iнстытута. Я маю права на археалагiчныя даследаваннi.

Кастусь падняy свой джынсовы заплечнiк, якi валяyся ля yвахода y скляпенне, дастаy зялёную кнiжачку. – Вось… – Смуглявы yзяy дакумент, няyважна пакруцiy у руках i кiнуy назад Кастусю. – А y гэтай гiльзе былi дакументы, якiя нас цiкавяць.

– Праyду казаy Цяпа! Знайшоyся пакупнiк на паперкi! – выгукнуy нехта за спiнай Магды. – А мы iх палiць хацелi!

Са склепа даляцела адчайнае:

– Цяпа! Яны бiбулкi з кайфам патрушчылi! Усе пяць! Смуглявы спынiy скавытанне сваёй зграi.

– Што рабiць будзем?

Марк па-ранейшаму гаварыy ветлiва i спакойна, але Магда са здзiyленнем заyважыла, што ён успацеy.

– Мы, вiдаць, зрабiлi вам нейкую шкоду. Гэта выпадкова. Мы кампенсуем.

– Сто рублёy,– змрочна кiнуy смуглявы, якога чамусьцi гэтак смешна i бяскрыyдна звалi Цяпай.

– Марк, не турбуйся, – вiнавата прагаварыy Кастусь. – Гэта цалкам мая вiна. Я знайду грошы. А вы, – звярнуyся Сташынскi да смуглявага, – як я зразумеy, маеце патрэбныя мне дакументы. Я гатовы таксама выкупiць.

Цяпа падумаy.

– За паперкi вашы цана спецыяльная. Нясi яшчэ сто – не памылiшся. А можа, мне яшчэ што заманецца. Я фантазёр. Ну, шуруйце за грашыма… Дзяyчынка пакуль з намi пасядзiць, мы яе вiнцом пачастуем.

– Ды я з вамi пасяджу, – Кастусь гаварыy нязмушана весела. – У гэтых сёння свята, яны дакументы y загс падалi. Марк, ты Янку Гарэламу патэлефануй. Ён усё зробiць. Пасля разлiчымся.

– У мяне з сабой трыццаць рублёy… Вазьмiце як залог, – з палёгкай прагаварыy Марк, сунуy грошы смугляваму i пацягнуy за сабой Магдалiну. – Сто семдзесят за намi… Я хутка…

Не паспелi адысцi некалькi крокаy…

– Э, не… Адкуль нам ведаць, будзеце вы гэтага, з хвосцiкам, выкупляць цi не? Дзяyчынка застанецца.

Магда адчула, што Маркава рука yздрыгвае.

– Я з ёй застануся.

– Ты, дзядзька, па грошы пойдзеш, нявесту сваю выкупiш, – распарадзiyся Цяпа. – А раз паненка нашай кампанiяй грэбуе – з ёй гэты хiпi пасядзiць. А мы прыглядзiм, каб ён табе рогi не наставiy.

Марк знiкаy за дрэвамi, але страху не было. Чаго баяцца тут, у цэнтры горада, калi вунь за агароджай – аддзяленне мiлiцыi, вунь ходзяць людзi, ездзяць машыны… Да таго ж яшчэ дастаткова светла…

– Кыця-кыця-кыця! – мiж магiл рухалася дзiyная постаць – старая y капялюшыку, у доyгай цёмнай сукенцы, на якую было накiнутае нешта падобнае да рыбацкай сеткi.

– Зноy гэтая вар'ятка… – зашыпеy Цяпа. – Значыць, зараз бабулькi ад касцёла паваляць… Давайце гасцей сюды… Мы з лысым павартуем, а Сева па «траyку» збегае – грашыма ад дзядзькi разжылiся.

Кастуся i Магду штурханулi y склеп. За iмi зайшлi яшчэ чацвёра, зачынiлi дзверы… Скрозь сляпое акенца святло прасявалася так ашчадна, як у краiне ценяy па той бераг Леты. Падлеткi yселiся на кучы смецця. Засвяцiyся агеньчык цыгарэты, варухнуyся, паплыy убок – быццам далёка-далёка блукаy нехта з чырвоным лiхтарыкам.

Магда зацiснулася y кут – i таму, што месца было мала, i са страху. Пад нагамi нешта пахруствала… Цяпер, у цемры, усвядомiлася, што яны не проста y старым будынку, а y склепе, за брамай на той свет, i страшна падумаць, што – пад нагамi…

Кастусь стаy побач:

– Не бойся…

Раптам цемра выбухнула рогатам. І Магда iнстынктыyна прыхiнулася да Кастуся… Яны yпершыню былi блiзка адно да аднаго. Дзяyчына схавала твар у яго на грудзях. І страх знiк.

Побач гучалi анекдоты пра «вучылак». Напэyна, беспрытульнiкi, што збiралiся на гэтых могiлках паyстагоддзя таму, былi больш шчаслiвыя, чым гэтыя падлеткi y скуранках, – яны не мелi, на каго крыyдаваць. А y гэтых былi жывыя бацькi…

Агеньчык цыгарэты з дзiyным пахам пераплываy ад аднаго ценю да другога. Магда падумала, што i яны з Кастусём цяпер – ценi… Плынь жыцця абцякала iх. Сэрца Кастуся бiлася моцна i хутка… І Магда адчула, што яе yласнае сэрца зноy абрываецца i ляцiць… Куды? Дзяyчына скаланулася…

Рука Кастуся асцярожна кранула яе валасы… Пагладзiла… Затрымалася… Ён тулiy яе галаву да сябе. Але ягоная рука дрыжэла… І Магда раптам зразумела, што ён адчувае тое самае, што i яна!…

І зямля загайдалася пад яе нагамi – сапраyды бы донне Харонавага чоyна. І, каб не знiкнуць назаyсёды y краiне ценяy, Магда yхапiлася за таго, хто стаяy з ёй побач i чыё сэрца бiлася yсё хутчэй, хутчэй – быццам ён даганяy сваё скрадзенае шчасце…

– Нешта госцi нашы прыцiхлi… – Прамень лiхтарыка, як клiнок, разануy па цемры. – Во, глянь, што робiцца! З кiм жа тады дзяyчына заяву падавала? З гэтым хвастатым цi з тым дзядзькам?

Калi яны адышлi адно ад аднаго, за расчыненымi дзвярыма скляпення дрэвы велiчна змыкалi цёмныя шаты, мiж лiстоты мiргала першая зорка, фiзiяномii падлеткаy у скуранках крывiлiся yсмешкамi, а Цяпа гаварыy:

– Та-ак… Недаглядзелi мы, хоць дзядзьку абяцалi. Трэба чырвонец саступiць.




Агонь i жалеза


Марк прынёс для Магды белую куртачку i клапатлiва дапамагаy зашпiлiцца. Чырвоная сукенка хавалася пад белым, быццам правiна. Бялявы хлапчыска пералiчваy грошы. Сто семдзесят рублёy. Падлеткi задаволена загулi.

– Ну што, у разлiку?

Цяпа зрабiy рукой шырокi жэст:

– Арыведэрчы, Рома! Тупайце на yсе чатыры.

– А паперы з гiльзы? – азваyся Кастусь.

– А на паперы, я ж сказаy, цана спецыяльная. – Вочы Цяпы таксама ненатуральна блiшчэлi. Вiдаць, «траyкi» Сева прынёс…

– Вы ж атрымалi за тыя паперы сто рублёy…

– А я фантазёр. – Магда адчула, што гэты чалавек на мяжы свядомасцi.

Марк цягнуy яе y бок брамы, шэптам выказваючы ацэнку ейным разумовым здольнасцям, але яна марудзiла, прыслухоyваючыся да перамоy.

– Што вы хочаце яшчэ атрымаць? – Кастусь стараyся быць спакойным.

– А што трэба чалавеку для шчасця? Хлеба i вiдовiшч! – голас смуглявага гучаy лена. – На хлеб мы ад вас атрымалi…

Цяпер нам патрэбныя вiдовiшчы.

Падлеткi пачалi наперабой выказваць свае пажаданнi, спрэс непрыстойныя.

Цяпа спынiy iх:

– Каханне i смерць… Што яшчэ можа разагнаць нуду жыцця? Выбiрайце. Або дзяyчынка пакажа нам стрыптыз… Зараз сцямнее, мы падсвецiм лiхтарыкамi – прыгажосць на фоне магiл! Узбуджае! Не, не, нiякага гвалту. Сеанс дзесяць хвiлiн – i паперы вашыя.

– Цяпа y нас паэт! – горда прагаварыy налыса стрыжаны хлапчук.

– Гэта проста пераходзiць усе межы! – зароy Марк. – Ану, пайшлi адсюль! – i тузануy Магду за руку.

– Стрыптызу не будзе. А што за другiм разам? – гэтак жа спакойна спытаy Кастусь.

– Або хто-небудзь з вас пайграе са мной у ножычкi.

– Па якiх правiлах?

– Сам-насам, да першай крывi.

– Нецiкава. Давайце да трэцяй, – працягнуy хтосьцi з падлеткаy.

– Да сёмай! Гэта крута!

– Добра, давайце да сёмай.

Святло лiхтара ля касцёла дазваляла разглядзець, як блiшчаць вочы чалавекаy у скуранках.

– Ды цi маеш патрэбнае нам?

Адзiн з хлапчукоy – яго зусiм разабрала «траyка», так што хiстаyся чарацiнай, – дастаy з чорнага пакета пляскатую кардонную каробку i працягнуy смугляваму. Той няспешна зняy накрыyку.

– Вось… Падыдзi, зiрнi… Кастусь коратка yздыхнуy:

– Яны…

– Вы сабе як хочаце, а я y гэтым шоу не yдзельнiчаю, – голас Марка грымеy на yсе могiлкi.– У мяне яшчэ дваццаць рублёy ёсць, бярыце, i разышлiся. Цяпа скрывiyся:

– Схавай грошы, дзядзька. Давай, Сева, падпалi паперкi. Вiдаць, пакупнiкам яны без патрэбы.

На рагу першага аркушыка расцвiла чырвоная кветка…

– Марк, Магда, iдзiце дамоy,– цвёрда сказаy Кастусь. – Гэта yжо мая справа. – I да смуглявага: – Давай пагуляемся y ножычкi.

Смуглявы задаволена yсмiхнуyся i пацягнуy маланку на скуранцы.

– Распранайся да пояса…

– Не трэба! Лепш я… – Магда вырвалася ад Марка, адбеглася i дрыжачымi рукамi пачала расшпiльваць куртку.

– У-у-у! – зацiкаyлена загулi падлеткi. Але Кастусь раyнуy:

– Калi ты зараз гэта зробiш, я буду» гуляць у ножычкi» з усiмi iмi! Марк, чаго чакаеш, забiрай яе!

Магда адчула, як дужыя рукi Марка адрываюць яе ад зямлi i ён нясе яе да выхаду з могiлак, нягледзячы на пратэсты. Ужо ля брамы iх нагнаy адзiн з хлопчыкаy.

– Вы… гэта… мiлiцыю не клiчце. Цяпа майстар. Насмерць не зарэжа. Падрапае толькi… А калi мянты падыдуць, гамон хвастатаму. Цяпа любiць, каб сумленна yсё было. Магдалiна плакала ля белай брамы i рвалася на могiлкi. Марк затуляy яе y абдоймы, штосьцi супакаяльнае нашэптваy, спрабаваy адвесцi далей… Дарэмна Ну не будзеш жа y цэнтры горада цягаць на плячы дзявулю! На iх i так азiралiся рэдкiя прахожыя. Дзейнiчала толькi пагроза, што калi яна не перастане раyцi, зацiкавiцца мiлiцыя i Цяпа вырашыць, што гэта несумленна. А з могiлак даносiyся вясёлы хор: «Тры! Чатыры! Пяць!», нiбыта там гулялi y жмуркi.

Вароны зашумелi y чорных нетрах шатаy, быццам паyз iх праляцела нечая душа.

– Се-ем!

Магда вырвалася з абдоймаy Марка i кiнулася па цёмнай прысадзе, далёка y канцы якой гарэy агеньчык над дзвярыма касцёла, як сумны анёл.

Цiшыня палохала. Ад яе спынялася сэрца… Мiж магiл павольна рухалася чыясьцi постаць…

– Кастусь! Што з табой?

У святле лiхтара Магдзе падалося, што ён памiрае – спрэс залiты крывёю. Хлопец прыцiскаy да грудзей свой заплечнiк у цёмных плямах i yсмiхаyся.

– Усё нармальна… Толькi драпiны. Праyда, Цяпа перамог – чатыры-тры на яго карысць. Але нават паабяцаy прыйсцi на краязнаyчы гурток.

– Прыдурак! – прашыпеy скрозь зубы Марк. – Паперы дзе?

– Тут… – Кастусь паказаy на заплечнiк.

– Давай… Яны ж належаць Магдзе, ты сам казаy? Кастусь паслухмяна адкрыy заплечнiк. Марк выхапiy каробку, загорнутую y чорны пакет, i паклаy у свой дыпламат.

– Магдалiна, пайшлi…

– А ён?

– О, Госпадзе, калi ж гэта скончыцца!

Марк дастаy з партманета грошы i раздражнёна працягнуy Кастусю:

– На табе тры рублi на таксi. Той адмоyна пакруцiy галавою.

– Дзякуй, свае ёсць. І заyтра вярну дзвесце рублёy. Ялецкi толькi раздражнёна фыркнуy:

– Янку свайму вернеш. Ягоныя грошы. Магда вырвала руку з рукi жанiха:

– Якое таксi… З яго ж кроy капае!

– Перажыве…

На асветленай вулiцы Кастусь прагаварыy, гледзячы y зямлю:

– Даруйце, калi ласка… Бывай, прынцэса. І пайшоy…

І яны yжо нiколi не…

Гэта сапраyды горш за смерць!

– Кастусь! Пачакай!

Магда расшпiлiла куртку, сарвала з сябе, працягнула Марку.

– На… І аддай мне, калi ласка, паперы дзеда. Я iду з iм. З Кастусём.

Марк не зрэагаваy, толькi здзiyлена падняy бровы.

– Магдаленка, я yжо прывык да тваiх выбрыкаy. Але мусiць жа быць мяжа? Не забывай, што мы пачалi сямейнае жыццё.

Але Магда наблiзiлася да Кастуся, i яе зялёныя вочы палалi.

– Ты кахаеш мяне?

Кастусь памаyчаy i сказаy вельмi проста:

– Я памёр бы за цябе, – зiрнуy на Ялецкага. – Прабач, Марк. Я праyда гэтага не хацеy.

– Ты проста нягоднiк, – пагардлiва азваyся той i звярнуyся да нявесты: – Магда, не дуры. Пасля сама будзеш вельмi шкадаваць.

– Прабач, Марк. Можа, я i пашкадую, але…

– Ты не пашкадуеш, прынцэса!!!

Кастусь схапiy дзяyчыну на рукi, падняy над сабой, закружыy:

– Я хачу тры сыны-каралевiчы i тры дачушкi-прынцэсы!

– На сваю мэнээсаyскую зарплату кармiць iх будзеш? – сталёвы голас Марка вярнуy закаханых на зямлю.

Магда падбегла да жанiха – абразлiва шчаслiвая.

– Марк, мiленькi, я нiчога не магу змянiць. Ты мужны, добры… Аддай мне рукапiс i… даруй.

У прывiдным святле лiхтара твар Марка здаваyся сапраyды высечаным з каменю.

– Гэта мая памылка. Трэба было зрабiць цябе жанчынай. Ты ж усё роyна вернешся да мяне! Хто яшчэ будзе з табою так нянькацца? А паперы, прабач, я пакiну сабе.

– Чаму? – разгубiлася Магда.

– Таму што напачатку iмi павiнны заняцца адпаведныя органы. А то налятуць зараз усялякiя энтузiясты з хвосцiкамi…

Кастусь неyразумела паспрабаваy усмiхнуцца.

– Марк, ты жартуеш?

– Мне не да жартаy, як ты мог бы здагадацца. Кастусь збялеy.

– Гэта… гэта подла!

Магда yмаляла:

– Марк, дарагi… Я разумею, гэта тваё самалюбства… Але столькi жанчын мараць пра такога мужчыну, як ты! Ты для мяне проста занадта добры. Я не падманвала – я проста не ведала, што такое каханне. Прашу, не рабiся ворагам. Ты ж не хочаш сапраyды перадаць паперы майго дзеда гэтым…

– Не толькi хачу, але i павiнен, – важка, нават насмешлiва сказаy Марк i рушыy да аyтобуснага прыпынку.

– Стой! – кiнуyся yслед Кастусь. – Аддай рукапiс!

– Забяры, падонак, як забраy маю нявесту! – Марк раптам зрабiy рэзкi рух рукой, i Кастусь сагнуyся напалам, хапаючы ротам паветра. Але зноy дагнаy Марка…

Яшчэ хвiля, i яны yдвух пакацiлiся па зямлi… Марк падмяy пад сябе хлопца i бiy з такой злосцю, што Магда падумала – заб'е… Але вось наверсе – Кастусь…

– Магда! Дыпламат!

Дзяyчына кiнулася да Маркавага чамаданчыка, паспрабавала адкрыць…

Проста ля iх спынiлася мiлiцэйская машына. Трое здаровых мiлiцыянтаy расцягнулi ваякаy.

– Супакоiцца! Вашы дакументы! Марк дастаy з задняй кiшэнi нагавiцаy чырвоную кнiжачку, разгарнуy… Мiлiцыянт, што трымаy Ялецкага за каршэнь, адышоyся i разам з двума саслужыyцамi yзяy пад казырок.




