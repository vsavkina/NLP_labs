Сонце також зiрка
Никола Юн


Сiмнадцятирiчна Наташа не схожа на своiх однолiткiв. Скептик i затята реалiстка, вона довiряе лише науцi та фактам. Не загадуе бажань, коли зiрка падае з неба. Не вiрить у призначення. І звiсно ж, у таке безглуздя, як кохання з першого погляду. Тiльки дурнi вiрять у нього. Ось такi, наприклад, як Денiел… І треба ж було Наташi натрапити на цього романтичного телепня. Це що, жарт Усесвiту? Вони ж – наче небо i земля. Та що то мiж ними? Оте незбагненне, що вже почало вiдбуватися. Те, що здатне зiштовхнути Землю з орбiти i кинути ii в обiйми неба, порушивши всi закони фiзики й унiверсуму. Японцi називають це «передчуттям любовi». Коли двое ще не закоханi, але вже не можуть одне без одного…





Нiкола Юн

Сонце також зiрка



Ця книжка – художнiй вимисел. Усi iмена, персонажi, мiсця та подii, описанi в нiй, або е витвором уяви автора, або використанi образно. Будь-яка аналогiя з реальними особами (живими чи вже покiйними), подiями або мiсцями е збiгом.





Моiм мамi й татовi, якi розповiли менi про мрii та про те, як iх здiйснювати.





Романтицi заходу сонця не зашкодить, коли ми дещо про нього дiзнаемося.

    Карл Саган «Блiда блакитна цятка»

Чи Всесвiт смiю я потурбувати?

Хвилини досить, аби рiшення прийняти i скасувати – те, яке хвилина змiнить.[1 - Переклад Т. Небесноi.]

    Т. С. Елiот «Любовна пiсня Дж. Альфреда Пруфрока»






Пролог


Карл Саган говорив, що коли ви хочете зробити яблучний пирiг з нуля, то спочатку мусите винайти всесвiт. Говорячи «з нуля», вiн мав на увазi з нiчого. Вiн говорив про час, коли свiт iще не iснував. Якщо ви хочете приготувати яблучний пирiг з нiчого, то маете розпочати з Великого Вибуху й розширення всесвiтiв, нейтронiв, iонiв, атомiв, чорних дiр, сонць, мiсяцiв, припливiв океанiв, Чумацького Шляху, Землi, еволюцii, динозаврiв, iхнього вимирання, качкодзьобiв, людини прямоходячоi, кроманьйонцiв тощо. Маете почати з самого початку. Ви мусите винайти вогонь. Вам будуть потрiбнi вода, родючий грунт i насiння. А також корови, люди, якi доiли б iх, та ще кiлька тих, хто збивав би те молоко в масло. Вам знадобляться пшениця, цукрова тростина та яблунi. Вам стануть у пригодi хiмiя й бiологiя. А для справдi чудового яблучного пирога – ще й мистецтво. Аби цей рецепт залишився для наступних поколiнь, вам треба мати друкарський верстат i здiйснити Промислову революцiю, а можливо, доведеться ще й вiрш написати.

Аби зробити щось просте, як-от яблучний пирiг, ви маете створити цiлий свiт.




Денiел



Мiсцевий хлопець змиряеться з долею, погоджуючись стати лiкарем, банальна тема

Це через Чарлi мое лiто (i вже осiнь) перетворилися на низку абсурдних заголовкiв. Чарльз Чже Вон Бе, вiн же Чарлi, мiй старший брат, первiсток старшого сина, здивував моiх батькiв

(i всiх iхнiх друзiв та плiткарiв з корейськоi громади Флашинга[2 - Мультиетнiчний район, у якому переважають iммiгранти з Азii. (Тут i далi прим. перекл.)] у Нью-Йорку) тим, що його тимчасово вiдрахували з Гарвардського унiверситету («найкращий виш», як сказала моя мама, коли надiйшов лист про його зарахування). Тепер його вигнали з найкращого вишу, i все лiто мама супиться, не в змозi анi остаточно повiрити в це, анi до кiнця зрозумiти.

– Чому в тебе такi поганi оцiнки? Вони вигнали тебе? Чому вони тебе вигнали? Чому не змусили залишитися i бiльше вчитися?

– Не вигнали. Тимчасово вiдрахували. Це не те саме, – говорить тато.

– Це тимчасово, лише на два семестри, – бурчить Чарлi.

Спостерiгаючи цю жахливу хвилю збентеження, сорому й розчарування моiх батькiв, я вже майже жалiю Чарлi. Майже.




Наташа


Мама каже, що настав уже час менi здатися, що моi зусилля марнi. Вона засмучена, тож ii акцент помiтнiший, нiж зазвичай, i кожне твердження звучить як питання.

– Ти не думаеш, що вже час здатися, Ташо? Не думаеш, що твоi зусилля марнi?

Вона розтягуе перший склад слова «марнi» на зайву секунду. Тато нiчого не говорить. Вiн нiмий вiд гнiву чи безсилля. Я нiколи не була впевнена, вiд чого саме. Батьковi зморшки такi глибокi й важкi, що важко уявити його з iншим виразом обличчя. Якби це було лише кiлька мiсяцiв тому, я засмутилася б, побачивши тата таким. Але тепер менi байдуже. Адже саме через нього з нами трапилася оця халепа.

Пiтер, мiй дев’ятирiчний брат, – единий з нас, кого тiшить такий поворот подiй. Просто зараз вiн пакуе свою валiзу пiд «No Woman, No Cry» Боба Марлi.

– Олдскульна музика для зборiв, – так вiн називае цю пiсню.

Попри те, що Пiтер народився тут, в Америцi, вiн каже, що хоче жити на Ямайцi. Мiй брат завжди був доволi сором’язливим i йому було важко завести друзiв. Гадаю, вiн уявляе Ямайку раем i вiрить, що, бозна з якого дива, там йому буде краще.

На цей час ми вчотирьох перебуваемо у вiтальнi нашоi двокiмнатноi квартири, яка е також нашою з Пiтером спальнею. У нiй два невеличких дивани, якi ми розкладаемо на нiч, i яскрава блакитна завiса посерединi для усамiтнення. Просто зараз завiса вiдсунута вбiк, тож видно обидвi половини кiмнати.

Досить легко здогадатися, хто з нас хоче iхати, а хто залишитися. Моя половина кiмнати досi виглядае обжитою. Книжки на маленькiй поличцi з IKEA. На столi дотепер стоiть моя улюблена фотографiя, де ми з моею найкращою подругою Бев у захисних окулярах сексуально надули губи на камеру у фiзичнiй лабораторii (окуляри – моя iдея, а випнутi губи – ii). Я не дiстала жодноi речi зi свого комода. Я навiть не зняла зi стiни плакат NASA з мапою зоряного неба. Вiн величезний – взагалi-то це вiсiм плакатiв, якi я склеiла докупи. На ньому зображенi всi великi зiрки, сузiр’я i дiлянки Чумацького Шляху, якi видно з Пiвнiчноi пiвкулi. Тут навiть е iнструкцiя щодо того, як вiдшукати Полярну зорю та як орiентуватися за зiрками, коли заблукав. Тубуси, що я iх придбала для пакування плаката, стоять закритi, обiпертi об стiну.

На половинi Пiтера практично всi поверхнi порожнi. Бiльшiсть його речей уже розкладенi по коробках i валiзах.

Звiсно, мама мае рацiю – моi зусилля марнi. Утiм я все одно беру навушники, пiдручник з фiзики й кiлька комiксiв. Якщо я маю якось убивати час, то, можливо, зможу закiнчити домашню роботу й почитати.

Пiтер хитае головою.

– Навiщо тобi це? – питае вiн, маючи на увазi пiдручник. – Ми iдемо, Ташо. Тобi не доведеться здавати домашню роботу.

Пiтер саме вiдкрив для себе силу сарказму i вдаеться до нього за найменшоi нагоди.

Я не вiдповiдаю йому, лише надягаю навушники i прямую до дверей.

– Скоро повернуся, – кажу мамi.

Вона клацае язиком i вiдвертаеться. Я нагадую собi, що вона засмучена не через мене. «Ташо, ти ж знаеш, що це не ти мене засмучуеш?» – вона часто повторюе це останнiми днями. Я збираюся до будiвлi Служби громадянства та iммiграцii США, розташованоi в центрi Мангеттена, – подивитися, чи може хтось там менi допомогти. Ми – нелегали, i сьогоднi ввечерi нас депортують.

Сьогоднi мiй останнiй шанс спробувати переконати когось – чи долю – допомогти менi знайти спосiб залишитися в Америцi.

Аби ви зрозумiли: я не вiрю в долю. Але я у вiдчаi.




Денiел


Причини, з яких я вважаю Чарльза Чже Вон Бе, вiн же Чарлi, гiвнюком (у довiльному порядку):

1. До цього епiчного, видовищного (i цiлком чарiвного) провалу в Гарвардi вiн був безжально гарним в усьому.

Нiхто не мае бути гарним в усьому. Математика й англiйська, бiологiя i хiмiя, iсторiя й фiзкультура… Не годиться бути вправним в усьому. Три-чотири предмети – максимум. І навiть це вже ознака несмаку.

2. Вiн – справжнiй чоловiк, а це означае, що часто поводиться як справжнiй покидьок. Здебiльшого. Постiйно.

3. Вiн високий, з витонченими, бездоганними вилицями, до яких пасують усi прикметники, якими iх описують у романах. Дiвчата (усi дiвчата, не лише тi, якi вивчають корейську Бiблiю) кажуть, що в нього звабливi губи.

4. Усе це було б чудово – авжеж, очi розбiгаються вiд його чеснот, iх аж трохи забагато для однiеi людини, – якби вiн був доброю людиною. Але це не так. Чарльз Чже Вон Бе не добрий хлопець. Вiн пихатий i самовдоволений, i що найгiрше – вiн покидьок. Гiвнюк. Невиправний.

5. Я йому не подобаюсь. І не подобаюсь уже багато рокiв.




Наташа


Я кладу свiй телефон, навушники й наплiчник до сiрого контейнера, перш нiж пройти крiзь металошукач. Охоронниця (бейджик сповiщае, що ii звати Ірен) зупиняе мiй контейнер на конвеернiй стрiчцi, як робила це щодня.

Я зводжу на неi погляд i не усмiхаюся.

Вона зазирае до контейнера, перевертае мiй телефон i роздивляеться чохол, як робила це щодня. На чохлi зображена обкладинка альбому «Nevermind» гурту Nirvana. Кожного дня ii пальцi затримуються на немовлятi з обкладинки, i щоразу менi не подобаеться, що вона торкаеться його. Вокалiстом Nirvana був Курт Кобейн. Його голос, зiрваний, неiдеальний, слухаючи який вiдчуваеш усе, що вiдчував вiн сам, який натягуеться так, що, здаеться, ось-ось обiрветься, – це едине, завдяки чому я не збожеволiла, коли почався цей кошмар. Його страждання значно гiршi, нiж моi.

Ірен не поспiшае, а я не можу пропустити цю зустрiч. Я розмiрковую, чи не сказати iй щось, але не хочу дратувати. Мабуть, вона ненавидить свою роботу. Я не хочу давати iй привiд затримати мене ще довше. Вона пiдводить погляд, але жодним чином не виказуе, що впiзнае мене, хоча я весь останнiй тиждень щодня приходжу сюди. Для неi я – лише чергове обличчя, черговий прохач, черговий хтось, хто чогось хоче вiд Америки.




Ірен



Історiя

Наташа геть помиляеться стосовно Ірен. Тiй подобаеться ii робота. Бiльше, нiж подобаеться – вона iй необхiдна. Це майже единий контакт iз людьми, який вона мае. Це едине, що тримае ii цiлковиту й вiдчайдушну самотнiсть на вiдстанi.

Кожна взаемодiя з цими прохачами потроху рятуе ii життя. Спочатку вони ледве помiчають ii. Вони кидають своi речi в кошик i пильно стежать за тим, як тi проходять крiзь металошукач. Бiльшiсть пiдозрюють Ірен у намiрi прибрати до рук дрiбнi грошi, ручку, ключi абощо. За звичних обставин вiдвiдувачi навiть не помiтили б ii, але вона робить так, щоб вони звернули на неi увагу. Це ii единий зв’язок зi свiтом.

Тож вона перехоплюе кожен контейнер однiею рукою у рукавичцi. Затримка достатньо довга, аби вiдвiдувач пiдвiв на неi погляд. Аби насправдi побачив жiнку, що стоiть перед ним. Бiльшiсть бурмоче вимушене «доброго ранку», i цi слова тiшать ii. Хтось питае, як ii справи, i вона радiе ще бiльше.

Ірен нiколи не вiдповiдае. Не знае, як. Натомiсть вона опускае очi до контейнера й уважно розглядае кожну рiч, шукаючи якусь зачiпку, щоб вiдкласти предмет убiк i роздивитися пiзнiше.

Над усе вона прагне скинути рукавицi й торкнутися ключiв, гаманцiв та дрiбних грошей. Як би iй хотiлося провести кiнчиками пальцiв по поверхнях, запам’ятовуючи текстуру, i пропустити крiзь себе артефакти з життя iнших людей! Але вона не може надовго затримувати чергу. Зрештою, Ірен пропускае контейнер i його власника далi вiд себе.

Минула нiч для Ірен була особливо поганою. Нестерпно голодний рот самотностi хотiв проковтнути ii цiлком. Сьогоднi вранцi контакт був iй просто необхiдний, аби врятувати свое життя. Вона вiдводить погляд вiд контейнера, що вiддаляеться, i дивиться на наступного вiдвiдувача.

Це та сама дiвчина, яка протягом тижня приходить сюди щодня. Їй не бiльше сiмнадцяти. Як i решта, дiвчина не вiдводить погляд вiд контейнера. Вона зосереджено дивиться у нього, наче не витримае розлуки з яскраво-рожевими навушниками та мобiльником. Ірен кладе руку в рукавичцi на бiк контейнера, аби той не вислизнув з ii життя на конвеерну стрiчку.

Дiвчина пiдводить очi, й Ірен пiдноситься духом. Здаеться, дiвчина в такому ж вiдчаi, що й Ірен. Ірен стримуеться, проте подумки усмiхаеться до неi.

«Ласкаво просимо. Рада тебе бачити», – каже Ірен, але лише подумки.

Насправдi вона вже дивиться вниз i вивчае чохол телефону. На ньому зображене вгодоване бiле немовля, повнiстю занурене у прозору блакитну воду. Хлопчик розкинув руки й ноги, тож здаеться, що вiн радше летить, анiж пливе. Його рот i очi вiдкритi. Перед ним з рибальського гачка звисае доларова банкнота. Картинка неблагопристойна, i щоразу, коли Ірен дивиться на неi, iй перехоплюе подих, неначе це вона пiд водою.

Вона хоче знайти привiд, щоб конфiскувати телефон, але його немае.




Денiел


Я знаю, коли саме перестав подобатися Чарлi. Це сталося влiтку, коли менi виповнилося шiсть, а йому вiсiм. Вiн катався на своему претензiйному новому велосипедi (червоний, крутий, з десятьма швидкостями) зi своiми претензiйними новими друзями (бiлими, крутими, десятирiчними). Навiть попри те, що впродовж цiлого лiта була купа натякiв, я ще не зрозумiв, що мене понизили до Докучливого Молодшого Брата.

Того дня вiн зi своiми друзями поiхав без мене. Я переслiдував його квартал за кварталом, вигукуючи «Чарлi!», переконаний, що вiн просто забув мене запросити. Я крутив педалi так швидко, що стомився (шестирiчнi дiти на велосипедах не вiдчувають втоми, тож це щось та означае).

Чому я просто не здався? Звiсно ж, вiн чув мене.

Зрештою вiн зупинився i зiстрибнув зi свого велосипеда. Чарлi штовхнув його на землю, у бруд (начхати на пiднiжку), i стояв там, чекаючи, поки я пiд’iду. Я бачив, що вiн злий. Вiн накидав бруд на велосипед, демонструючи всiм присутнiм свiй гнiв.

– Хьон, – почав я, звертаючись до нього, як звертаються молодшi брати до старших. Я зрозумiв, що це було помилкою, тiльки-но промовив це слово. Обличчя Чарлi почервонiло – щоки, нiс, кiнчики вух – повнiстю. Вiн майже палав. Його погляд перемiстився убiк, на нових друзiв, якi спостерiгали за нами, наче дивилися реалiтi-шоу по телевiзору.

– Як вiн щойно тебе назвав? – запитав один iз них, той, що був нижчий.

– Це якийсь таемний корейський код? – втрутився вищий хлопець.

Чарлi проiгнорував iх обох i подивився менi в обличчя.

– Що ти тут робиш? – вiн був такий розлючений, що його голос прозвучав трохи надтрiснуто.

Вiдповiдi я не мав, та вона насправдi й не була йому потрiбна. Чого вiн хотiв – то це вдарити мене. Я розумiв це з того, як вiн стискав i розтискав своi кулаки. Я бачив, як вiн прикидае, що йому буде, коли вiн зараз ударить мене тут, у парку, перед хлопцями, яких ледве знае.

– Чому б тобi не завести власних друзiв i не перестати ходити слiдом за мною, наче дитина? – натомiсть сказав вiн.

Краще б вiн мене вдарив.

Чарлi пiдняв свiй велосипед iз бруду. Його так розпирало вiд гнiву, що я подумав: ось вiн зараз вибухне, i менi доведеться сказати мамi, що ii старшого й бiльш iдеального сина розiрвало.

– Мене звати Чарльз, – вiдрекомендувався вiн хлопцям, перевiряючи, чи наважаться вони сказати ще щось. – То ви iдете чи як? – вiн не чекав на них, не озирався назад, аби подивитися, чи iдуть вони. Вони пiшли за ним слiдом у парк, у лiто i в старшу школу, як i безлiч iнших людей, якi зрештою йтимуть за ним. Якимось чином я зробив свого брата королем.

Бiльше я нiколи не називав його хьон.




Чарльз Чже Вон Бе



Історiя майбутнього

Денiел не помиляеться щодо Чарльза. Вiн гiвнюк аж до самiсiньких кiсток. Деякi люди виростають зi своеi ницоi сутi, але Чарльз не виросте. Вiн приросте до неi як до шкiри, що завжди буде його.

Однак перш нiж вiн стане полiтиком i вдало одружиться, перш нiж змiнить свое iм’я i почне зватися Чарльзом Беем, перш нiж зраджуватиме свою вiрну дружину та виборцiв на кожному кроцi, перш нiж отримае забагато грошей i успiху й занадто часто матиме все, що забажае, вiн здiйснить добрий безкорисливий учинок для свого брата. Це буде останнiм добрим i безкорисливим, що вiн колись зробить.




Родина



Історiя iменi

Коли Мiн Су закохалася у Де Хьона, вона й не сподiвалася, що кохання приведе iх iз Пiвденноi Кореi до Америки. Але Де Хьон усе свое життя був бiдняком. А в Америцi, у Нью-Йорку, непогано йшли справи у його двоюрiдного брата. Вiн обiцяв допомогти.

Для бiльшостi iммiгрантiв переiзд до новоi краiни – акт вiри. Навiть якщо ви чули iсторii про безпеку, можливостi та процвiтання, це все одно стрибок, що вiддаляе вас вiд рiдноi мови, народу i краiни. Вiд вашоi iсторii. А якщо розповiдi неправдивi? А якщо ви не зможете пристосуватися? А якщо ви не будете бажаним гостем у новiй краiнi?

Зрештою, лише кiлька iсторiй виявилися правдивими. Як i всi iммiгранти, Мiн Су й Де Хьон пристосувалися настiльки, наскiльки змогли. Людей i мiсць, де були небажаними, вони уникали. Двоюрiдний брат Де Хьона справдi допомiг iм, i вони почали процвiтати, iхню вiру було винагороджено.

Через кiлька рокiв, коли Мiн Су дiзналася, що вагiтна, першою ii думкою було, як назвати дитину. Їй здавалося, що американськi iмена нiчого не означають, не те, що корейськi. У Кореi спочатку йшло прiзвище, яке розповiдало цiлу iсторiю роду. В Америцi прiзвище називали «остан нiм iменем». Де Хьон сказав, це свiдчить про те, що американцi вважають особистiсть важливiшою за родину.

Мiн Су було досить складно вибрати для сина iм’я, яке американцi називали «першим». Чи мае воно бути американським, легким для вимови його майбутнiх учителiв та однокласникiв? Чи вони мають триматися традицiй i обрати два китайських iероглiфи, аби створити двоскладове iм’я?

Імена – могутнi речi. Вони дiють як маркер iндивiдуальностi й своерiдна карта, що орiентуе вас у часi й географii. Ба бiльше, вони можуть бути компасом. Зрештою, Мiн Су пiшла на компромiс. Вона назвала свого сина американським iм’ям, за яким слiдували корейське iм’я та прiзвище. Вона назвала його Чарльз Чже Вон Бе. Другий син отримав iм’я Денiел Чже Го Бе.

Врештi-решт вона обрала обидва iменi. Корейське й американське. Американське й корейське.

Аби вони знали, звiдки походять.

Аби вони знали, куди йдуть.




Наташа


Я спiзнилася. Заходжу до кiмнати очiкування i прямую до секретарки. Вона хитае головою, наче вже бачила таке. Тут усi все вже бачили, i iм байдуже, що для тебе все це нове.

– Вам треба зателефонувати на головну лiнiю Служби громадянства та iммiграцii США й записатися на нову зустрiч.

– У мене немае на це часу, – вiдказую я. І розповiдаю про дивакувату охоронницю Ірен. Я кажу це спокiйно й розважливо. Секретарка знизуе плечима й опускае погляд. Менi вiдмовлено. І якогось iншого дня я змирилася б iз цим.

– Будь ласка, зателефонуйте iй. Зателефонуйте Карен Вiтнi. Вона сказала менi повернутися.

– Вашу зустрiч було призначено на восьму ранку. Зараз 08:05. У неi iнший прохач.

– Будь ласка. Я спiзнилася не з власноi провини. Вона сказала…

Секретарчине обличчя напружилося. Хай там що я говоритиму – iй байдуже.

– Мiс Вiтнi вже приймае iншого вiдвiдувача, – вона промовляе так, наче я не розумiю англiйськоi.

– Зателефонуйте iй! – вимагаю я. Мiй голос звучить надто гучно й iстерично. Решта присутнiх, навiть тi, хто не розмовляе англiйською, дивляться на мене. Вiдчай зрозумiлий будь-якою мовою.

Секретарка кивае до охоронця, який стоiть бiля дверей. Перш нiж вiн устигае пiдiйти до мене, вiдчиняються дверi, що ведуть до кiмнати перемовин. Дуже високий i худий темношкiрий чоловiк гукае мене. Вiн кивае до секретарки:

– Усе гаразд, Мерi. Я займуся нею.

Я швидко проходжу у дверi, поки вiн не передумав. Вiн не дивиться на мене, лише розвертаеться i йде низкою коридорiв. Я тихо прямую слiдом, поки вiн не зупиняеться бiля кабiнету Карен Вiтнi.

– Чекайте тут, – каже вiн менi й зникае лише на кiлька секунд, але повертаеться з червоною папкою – моiм файлом.

Ми йдемо черговим коридором, доки, зрештою, не дiстаемося до його кабiнету.

– Мене звати Лестер Барнс, – каже вiн. – Сiдайте.

– Я…

Вiн пiднiмае руку, зупиняючи мене.

– Усе, що я маю знати – у цьому файлi, – вiн пiднiмае папку за рiжок i трясе передi мною. – Зробiть собi послугу й помовчте, доки я читатиму.

Його стiл такий охайний… Вiн напевно цим пишаеться. Набiр канцелярського приладдя срiбного кольору: тримач для ручки, лоток для вхiдних та вихiдних паперiв, навiть вiзитниця з вигравiруваними iнiцiалами. Хто взагалi ще користуеться вiзитками? Я простягаю руку, беру одну й кладу до кишенi.

За спиною у нього стоiть висока шафа зi стосами папок, розставлених за кольорами. У кожнiй – чиесь життя. Чи справдi колiр папок такий очевидний, яким здаеться менi? Мiй файл червоного кольору вiдмови.

За кiлька хвилин вiн пiдводить на мене погляд:

– Чому ви тут?

– Карен… Мiс Вiтнi сказала менi прийти. Вона була мила зi мною. Вона сказала, що, можливо, для мене щось буде.

– Карен новенька, – вiн говорить так, наче це щось пояснюе, але я не розумiю, що саме. – Останню апеляцiю вашоi родини було вiдхилено. Депортацiя в силi, мiс Кiнгслi. Ви та ваша родина маете виiхати сьогоднi о десятiй годинi вечора.

Вiн закривае папку й пiдсовуе до мене упаковку серветок, очiкуючи, що я заплачу. Але я не плаксiйка.

Я не плакала навiть тодi, коли батько вперше розповiв нам про наказ про депортацiю, i тодi, коли вiдхиляли нашi апеляцii.

Я не плакала, коли минулоi зими дiзналася, що мiй колишнiй хлопець Роб зраджуе мене.

Я навiть учора не плакала, коли офiцiйно прощалася з Бев. Ми обидвi кiлька мiсяцiв знали, що це наближаеться. Я не плакала, проте все одно це було нелегко. Бев прийшла б сьогоднi зi мною, але вона поiхала з родиною до Калiфорнii ознайомлюватися з унiверситетом у Берклi та з iншими унiверситетами штату.

– Може, коли я повернуся, ти ще будеш тут, – з надiею сказала вона пiсля наших сiмнадцятих обiймiв. – Може, усе вдасться…

Бев завжди була непохитною оптимiсткою, навiть у безвихiдних ситуацiях. Вона з тих дiвчат, якi купують лотерейнi квитки. Я з тих дiвчат, якi глузують iз таких людей.

Отже. Зараз я точно не збираюся плакати. Я пiдводжуся, збираю своi речi й прямую до дверей. Я щосили намагаюся залишатися не плаксiйкою. У головi я чую мамин голос:

Не дозволяй гордостi взяти над тобою гору, Ташо.

Я розвертаюся.

– То ви насправдi нiчим не можете менi допомогти? Я справдi маю iхати? – я кажу це так тихо, що ледве чую себе. Мiстер Барнс, своею чергою, чуе мене без проблем. Прислухатися до тихих, нещасних голосiв – це його робота.

Вiн стукае пальцями по закритiй папцi.

– Ваш батько керував транспортним засобом у станi алкогольного сп’янiння…

– Це його проблема. Чому я маю розплачуватися за його помилку?

Мiй тато. Один вечiр його слави призвiв до того, що вiн сiв за кермо п’яним. А це призвело до того, що нас викрили, i тепер я втрачаю едине мiсце, яке зву домом.

– Ви досi перебуваете тут незаконно, – каже Барнс, але його голос уже не такий твердий, як ранiше.

Я киваю, проте мовчу, бо тепер я справдi можу розплакатися. Я вдягаю навушники й знову прямую до дверей.

– Я був у вашiй краiнi. Був на Ямайцi, – каже вiн, усмiхаючись вiд згадки про подорож. – Я чудово провiв час. Там усе irie. У вас усе буде гаразд.

Психiатри радять не стримувати почуття в собi, бо зрештою тi вибухнуть. Вони не помиляються. Я злилася впродовж кiлькох мiсяцiв. Менi здаеться, нiби я злюся усе свое життя. Злюся на батька. Злюся на Роба, який минулого тижня сказав менi, що ми маемо бути друзями попри «все», тобто попри той факт, що вiн зрадив мене.

Навiть Бев не уникла мого гнiву. Усю осiнь вона переймалася тим, до якого унiверситету подавати документи, зважаючи на те, куди вступатиме ii хлопець, Деррик. Вона регулярно перевiряе рiзницю в часi мiж рiзними унiверситетами. «Чи спрацюють стосунки на вiдстанi?» – питае вона щокiлька днiв. Востанне, коли вона запитала мене, я сказала, що, можливо, iй не варто будувати все свое майбутне на своему сьогоднiшньому хлопцевi-старшокласнику. Їй це не сподобалося. Бев гадае, що вони будуть разом завжди. Я думаю, що iхнi стосунки закiнчаться пiсля випускного. Можливо, улiтку. Менi довелося кiлька тижнiв робити за неi домашню роботу з фiзики, аби загладити свою провину.

І тепер чоловiк, який, iмовiрно, провiв на Ямайцi не бiльше тижня, каже менi, що все буде irie.

Я знiмаю навушники.

– Де ви вiдпочивали? – питаю я.

– У Негрилi, – вiдповiдае вiн. – Дуже гарне мiсце.

– Ви виiжджали за межi готелю?

– Я хотiв, але моя…

– Але ваша дружина не хотiла, бо iй було страшно, еге ж? У путiвнику сказано, що краще залишатися на територii готелю. – Я знову сiла.

Вiн складае руки й спираеться на них своiм пiдборiддям. Уперше, вiдколи почалася ця розмова, головний у нiй не вiн.

– Вона хвилювалася через безпеку? – я малюю у повiтрi лапки навколо слова «безпека», наче це те, про що насправдi не треба хвилюватися. – Чи, може, вона просто не хотiла псувати собi настрiй пiд час вiдпочинку, дивлячись, у яких злиднях усi там живуть? – Гнiв, який я стримувала, зростае у мене всерединi й пiднiмаеться горлом. – Ви слухали Боба Марлi, бармен принiс вам косяк, хтось розповiв, що означае irie, i тепер ви думаете, що знаете щось. Ви бачили тiкi-бар, пляж i готельний номер. Це не краiна. Це курорт.

Вiн пiднiмае руки, неначе захищаючись, неначе намагаючись вiдштовхнути слова у повiтрi знову до мене.

Так, я поводжуся жахливо.

Так, менi байдуже.

– Не кажiть менi, що в мене все буде гаразд. Я не знаю тiеi краiни. Я живу тут з восьми рокiв. Я не знаю нiкого на Ямайцi. У мене немае акценту. Я не знаю своiх тамтешнiх рiдних, не так, як треба знати. Я у випускному класi. А як же мiй випускний бал, закiнчення школи та моi друзi? – Я хочу перейматися усiма тими безглуздими речами, якi хвилюють iх. Я навiть почала готувати документи до Бруклiн-ського коледжу. Моя мама два роки заощаджувала, аби поiхати до Флориди й купити менi «пристойну» картку соцiального страхування. «Пристойна» картка – це картка зi справжнiми краденими номерами замiсть вигаданих. Чоловiк, який продав ii мамi, сказав, що дешевшi картки з фальшивими номерами не пройдуть перевiрку i я не вступлю до коледжу. З карткою я можу подати заявку на фiнансову допомогу. А якщо разом з нею я отримуватиму стипендiю, то зможу навiть дозволити собi вчитися у Бiнгемтонському унiверситетi чи iншому державному закладi.

– А як же унiверситет? – питаю я, вже розплакавшись. Сльози не зупиняються. Вони надто довго чекали, аби вийти назовнi.

Мiстер Барнс пiдсовуе упаковку серветок ближче до мене. Я беру шiсть-сiм штук, використовую iх i беру ще шiсть чи сiм.

– Ви хоч уявляете, як це – нiде не вписуватися? – знову кажу я це занадто тихо, щоб бути почутою, i знову ж вiн чуе мене.

Я вже бiля дверей, тримаюся за ручку, коли вiн промовляе:

– Мiс Кiнгслi. Заждiть.




Irie



Історiя походження

Можливо, ви чули слово irie ранiше. Можливо, ви приiздили на Ямайку i знаете, що воно походить з ямайського дiалекту патуа. Чи, можливо, ви знаете, що своiм корiнням воно тягнеться з растафарiанства. Вiдомий спiвак регi Боб Марлi був растаманом i поширив це слово за межами ямайського узбережжя. Тож, може, чуючи це слово, ви сприймаете його в контекстi цiеi релiгii.

Можливо, ви знаете, що растафарiанство – це невеличке бiчне вiдгалуження трьох головних авраамiчних релiгiй – християнства, iсламу та юдаiзму. Вам вiдомо, що цi релiгii монотеiстичнi й центром кожноi з них е три рiзнi втiлення Авраама. Можливо, у словi «irie» ви чуете вiдлуння Ямайки 1930-х рокiв, коли виникло растафарiанство. Чи, може, ви чуете вiдлуння його духовного лiдера, Ха`йле Села`с-сiе I, iмператора Ефiопii у 1930—1974 роках.

І коли ви чуете це слово, то розумiете його духовне значення. Усе гаразд мiж вами й вашим Богом, а отже, i мiж вами та свiтом. Бути irie – це перебувати у високому й духовному мiсцi. У цьому словi ви вчуваете саму суть релiгii.

Або, можливо, ви не знаете iсторii.

Ви нiчого не знаете про Бога, духа чи мову. Вам вiдоме сучасне побутове значення цього слова. Бути irie означае просто бути в порядку.

Інодi, зазираючи до словника, ви бачите, що деякi тлумачення позначенi як застарiлi. Наташа часто замислюеться над тим, якою «слизькою» може бути мова. Спочатку слово означае одне, а врештi-решт – iнше. Чи це через зловживання та спрощення, як-от на ямайських курортах туристiв вчать слова irie? Чи це через неправильне слововживання, до чого останнiм часом схильний тато Наташi?

До повiдомлення про депортацiю вiн не розмовляв з ямайським акцентом i не вдавався до ямайського сленгу. Тепер, коли вони змушенi повернутися, вiн послуговуеться новим словником, наче турист, що вивчае фрази iноземною мовою для подорожi за кордон. «Усе irie, друже», – вiдповiдае вiн касирам у продуктових крамницях на стандартне запитання «Як справи?». Вiн каже irie листоношi, який привозить пошту й питае про те саме. Вiн шкiриться, засунувши руки до кишень i розправивши плечi, й поводиться так, наче свiт завалив його бiльшою купою дарункiв, нiж вiн може прийняти. Уся його поведiнка настiльки очевидно штучна, що Наташа впевнена – усi бачать його наскрiзь. Але це не так. Їi тато миттево пiднiмае людям настрiй, наче його очевидне щастя передаеться iм.

Наташа вважае, що слова треба використовувати радше як одиницi вимiрювання. Метр – це метр та й годi. Словам не можна дозволяти змiнювати значення. Хто вирiшуе, що значення змiнилося, i коли? Чи iснуе промiжок часу, коли слово мае обидва значення? Чи час, коли слово не означае взагалi нiчого?

Наташа знае: якщо iй доведеться поiхати з Америки, вона втратить усiх своiх друзiв, навiть Бев. Звiсно, спочатку вони намагатимуться пiдтримувати зв’язок, але це не буде те саме, що бачитися щодня. Вони не пiдуть на подвiйне побачення, на випускний бал. Не святкуватимуть разом зарахування до унiверситетiв i не плакатимуть через вiдмову. Не буде дурних свiтлин з випускного. Час спливатиме, i вiдстань мiж ними з кожним днем здаватиметься дедалi бiльшою. Бев житиме в Америцi американським життям. Наташа житиме на Ямайцi, почуваючись чужинкою у краiнi, в якiй народилася.

Скiльки мине часу, перш нiж ii друзi забудуть про неi? Скiльки часу iй знадобиться, щоб набути ямайського акценту? Скiльки часу мине, перш нiж вона забуде, що взагалi колись була в Америцi?

Одного дня у майбутньому значення слова irie змiниться i стане просто черговим словом iз довгого списку застарiлих чи маловживаних. «Усе irie?» – запитае вас хтось з iдеальним американським акцентом. «Усе irie», – вiдповiсте ви, маючи на увазi, що все гаразд, але ви не хочете про це говорити. Нiхто з вас не знатиме про авраамiчну чи растафарiанську релiгiю, чи про ямайський дiалект. Це слово взагалi буде позбавлене будь-якоi iсторii.




Денiел



Мiсцевий хлопець потрапив у пастку батькiвського вихору очiкувань i розчарування, надii на порятунок немае.

Приемне в тому, щоб мати старшого брата гiвнюка-вундеркiнда – на тебе не тиснуть. Чарлi завжди був достатньо хорошим, за двох синiв. Тепер, зрештою, вiн не такий iдеальний, i тиснуть на мене.

Ось розмова, яка вiдбулася 1,3 мiльярди (плюс-мiнус) разiв, вiдколи вiн повернувся додому.

Мама. З твоiми оцiнками досi все гаразд?

Я. Ага.

Мама. А з бiологii?

Я. Ага.

Мама. А як iз математикою? Ти ii не любиш.

Я. Знаю, що не люблю.

Мама. Але з оцiнками все гаразд?

Я. Досi «добре».

Мама. Чому ще не «вiдмiнно»? Господи. Час уже тобi стати серйознiшим. Ти вже не маленький хлопчик.

Сьогоднi в мене спiвбесiда щодо вступу до Єльського унiверситету iз його випускником. Це другий найкращий виш, але вперше в життi я грюкнув кулаком по столу й вiдмовився вступати до найкращого вишу (до Гарварду). Бути молодшим братом Чарлi в iншому навчальному закладi – це вже занадто. Окрiм того, хтозна, чи вiзьмуть мене взагалi до Гарварду тепер, коли Чарлi тимчасово вiдрахували.

Ми з мамою на кухнi. Перед спiвбесiдою вона вирiшуе побалувати мене смачненьким i варить замороженi mandu (пельменi). Для апетиту я iм «Cap’n Crunch» (найкращi пластiвцi, вiдомi людству) i пишу у своему блокнотi Moleskine. Я працюю над вiршем про розбите серце вже вiчнiсть (плюс-мiнус). Проблема в тому, що менi нiколи не розбивали серце, тож вiрш даеться важко.

Писати за кухонним столом – це розкiш. Я б не змiг цього робити, якби тут був мiй батько. Уголос вiн не засуджуе мое писання вiршiв, але точно не схвалюе.

Мама переривае мою трапезу й писанину рiзновидом нашоi звичайноi розмови. Я невимушено вiдповiдаю, вставляючи свое «ага» iз повним ротом пластiвцiв, коли вона змiнюе сценарiй. Замiсть звичного «Ти вже не маленький хлопчик» вона каже:

– Не будь таким, як твiй брат.

Вона каже це корейською. Для виразностi. І дякувати Богу, Долi чи Цiлковитому Невезiнню, саме тодi, коли вона говорить це, до кухнi заходить Чарлi. Я припиняю жувати.

Кожен, хто подивився б на нас збоку, подумав би, що все iдеально. Мати готуе снiданок двом синам, один з яких сидить за столом i iсть пластiвцi (без молока). З’являеться другий син, який так само збираеться снiдати.

Однак насправдi вiдбувалося не це. Мама так знiяковiла, що Чарлi вiдчув, як вона зашарiлася. Трохи, але помiтно. Вона пропонуе йому кiлька mandu, хоча знае, що вiн ненавидить корейськi страви, вiд яких вiдмовився ще в середнiх класах старшоi школи.

А Чарлi? Вiн лише вдае. Вдае, що не розумiе корейськоi. Вдае, що не чув, як вона пропонуе йому пельменi. Вдае, що мене не iснуе.

Вiн майже обдурив мене, поки я не глянув на його руки. Вони стиснулися у кулаки й видали правду. Вiн почув i зрозумiв. Вона могла назвати його епiчним довбойобом, iграшковим членом з яйцями, i це було б краще, нiж сказати менi не бути таким, як вiн. Усе мое життя вона говорила протилежне. «Чому ти не можеш бути таким, як твiй брат?» Такий поворот фортуни пiшов не на користь нам обом.

Чарлi дiстае з шафки склянку й наповнюе ii водою з крана. Вiн п’е водопровiдну воду, аби допекти мамi. Вона вiдкривае рота, щоб сказати звичайне «Нi. Пий вiдфiльтровану», але мовчить. Чарлi вихиляе склянку трьома швидкими ковтками й повертае ii, не прополоскавши, до шафки. Вiн iде й залишае дверцята шафки вiдчиненими.

– Умма[3 - Корейською «мама».], дай йому спокiй, – кажу я мамi, коли Чарлi йде. Я розлючений на нього й через нього. Моi батьки не зупиняються у своiй безжальнiй критицi. Я можу лише уявити, як паскудно йому працювати цiлий день у крамницi з батьком. Закладаюся, що тато дорiкае йому мiж усмiшками до покупцiв i вiдповiдями на iхнi запитання про накладнi пасма, олiю чайного дерева та догляд за хiмiчно пошкодженим волоссям (моi батьки – власники спецiалiзованого косметичного магазину, де продаються товари для догляду за волоссям чорношкiрих. Вiн називаеться «Догляд за чорним волоссям»).

Мама вiдкривае пароварку, щоб глянути, чи зварилися пельменi. Вiд пари ii окуляри затуманюються. У дитинствi я смiявся з цього, а вона робила так, щоб окуляри запотiли якомога сильнiше, i вдавала, що не бачить мене. Тепер вона просто знiмае iх i протирае рушником.

– Що вiдбуваеться з твоiм братом? Чому вiн схибив? Вiн нiколи не давав маху.

Без окулярiв вона видаеться молодшою, симпатичнiшою. Чи не збочення вважати свою маму симпатичною? Можливо. Упевнений, що таке нiколи не спадало на думку Чарлi. Усi його дiвчата (разом шiсть) були дуже милими, трохи кругловидими бiлими панночками з бiлявим волоссям i блакитними очима.

Нi, брешу. Була одна дiвчина, Аманда. Остання, з якою вiн зустрiчався у школi до унiверситету.

Вона мала зеленi очi.

Мама повертае окуляри на мiсце й чекае, наче я збираюся вiдповiсти на ii питання. Вона ненавидить не знати, що буде далi. Невiдомiсть – ii ворог. Гадаю, це тому, що вона зростала у злиднях у Пiвденнiй Кореi.

– Вiн нiколи не хибив. Щось сталося.

Тепер я ще бiльше розлючений. Можливо, з Чарльзом не сталося нiчого. Можливо, його виперли, бо йому просто не подобаеться навчання. Можливо, вiн не хоче бути лiкарем. Можливо, вiн не знае, чого хоче. Можливо, вiн просто змiнився.

Але в нашiй родинi нам не дозволено змiнюватися. Ми ступили на цей шлях, аби стати лiкарями, i зiйти з нього неможливо.

– Вам, хлопцям, тут занадто легко. Америка зробила вас м’якими. – Якби щоразу, коли я чую це, у мене в мозку з’являлася нова звивина, я вже був би бiсовим генiем.

– Ми тут народилися, мамо. Ми завжди були м’якими.

Вона глузливо посмiхаеться.

– Що зi спiвбесiдою? Ти готовий? – мама оглядае мене i знаходить ваду. – Пiдстрижися перед спiвбесiдою. – Кiлька мiсяцiв вона докоряе менi тим, що я не позбувся свого короткого хвостика. Я видаю звук, що може бути як згодою, так i запереченням. Вона ставить передi мною тарiлку з пельменями, i я мовчки iм.

Через цю важливу спiвбесiду батьки дозволили менi зробити вихiдний i не йти до школи. Ще тiльки восьма ранку, але я нiзащо не залишуся вдома й не слухатиму бiльше подiбних балачок. Перш нiж я втiкаю, мама простягае менi гаманець iз квитанцiями, щоб я занiс його татовi до крамницi.

– Аппа [4 - Корейською «тато».] забув. Вiднеси йому.

Я впевнений, що вона хотiла вiддати гаманця Чарлi, перед тим як вiн пiшов до крамницi, але забула через iхнiй невеличкий iнцидент на кухнi.

Я беру гаманця, хапаю свiй блокнот i волочуся нагору перевдягатися. Моя спальня в кiнцi довгого коридору. Я проминаю кiмнату Чарлi (як завжди, дверi зачиненi) i батькiвську. До одвiрка притуленi кiлька не розпакованих маминих полотен. Сьогоднi вона не працюе у крамницi, тож закладаюся, вона з нетерпiнням чекае того, як проведе цей день за малюванням. Останнiм часом вона малюе тарганiв, мух i жукiв. Я дражню ii, кажучи, що в неi настала Епоха Огидних Комах, хоча це подобаеться менi навiть бiльше, нiж Епоха Абстрактних Орхiдей кiлька мiсяцiв тому.

Я швиденько змiнюю маршрут до порожньоi спальнi, що ii мама використовуе як студiю, аби подивитися, чи не намалювала вона щось новеньке. Авжеж, онде здоровенний жук. Полотно не дуже велике, але жук займае увесь простiр. Маминi картини завжди яскравi й гарнi, проте щось у тих кольорах, у ii складних, майже анатомiчних зображеннях комах робить картини бiльш нiж просто гарними. Цей новий жук зображений у темних перламутрових зелених, синiх i чорних кольорах. Його крильця мерехтять, наче олiя, розлита на водi.

Три роки тому тато зробив iй на день народження сюрприз. Вiн найняв помiчника у крамницю на неповний день, щоб мамi не доводилося ходити туди щодня. Також вiн купив набiр олiйних фарб i кiлька полотен. Я нiколи ранiше не бачив, щоб мама плакала через подарунок. Вiдтодi вона малюе.

Повернувшись до своеi кiмнати, я думаю в десятитисячний раз (плюс-мiнус) про те, як саме склалося б мамине життя, якби вона нiколи не поiхала з Кореi? Якби вона нiколи не зустрiла тата? Якби в неi не було Чарлi й мене? Чи була б вона нинi художницею?

Я вдягаю свiй новий сiрий костюм, пошитий на замовлення, i червону краватку. «Занадто яскрава», – сказала мама про неi, коли ми ходили за покупками. Очевидно, тiльки картинам дозволено бути барвистими. Я переконав ii, зауваживши, що червоний надасть менi впевненостi. Тепер, знову дивлячись на свое вiдображення у дзеркалi, мушу сказати, що костюм таки надае менi впевненостi й вишуканостi (саме так, вишуканостi). Шкода, що я вдягаю його лише для цiеi спiвбесiди, а не для чогось, що справдi мае для мене значення. Я перевiряю погоду на своему телефонi й вирiшую, що пальта на вдягатиму. Буде максимум дев’ятнадцять градусiв тепла – iдеальний осiннiй день.

Попри мое роздратування через те, як мама поводиться з Чарлi, я цiлую ii, обiцяю пiдстригтися i виходжу з будинку. Сьогоднi по обiдi мое життя заскочить у потяг, що прямуе до станцii «Лiкар Денiел Чже Го Бе», але до того часу день мiй. Я збираюся робити все, що пiдказуватиме менi свiт. Я чинитиму так, наче я в клятiй пiснi Боба Дiлана, i летiтиму за вiтром. Я вдаватиму, що дверi мого майбутнього широко вiдчиненi й може статися що завгодно.




Наташа


У життi немае випадковостей. Так кажуть люди. Моя мама часто так говорить. «На все е причина, Ташо». Зазвичай люди кажуть так, коли стаеться щось паскудне, але не геть погане. Автомобiльна аварiя без трагiчних наслiдкiв. Вивихнута кiсточка, а не зламана.

Показово, що мама не сказала цього стосовно нашоi депортацii. Яка може бути причина для цiеi жахливоi подii? Тато, з чиеi провини все це вiдбуваеться, каже: «Не можна завжди знати плани Господнi». Я хочу сказати йому, що, можливо, не слiд цiлком покладатися на Бога i що без надii сподiватися – це не життева стратегiя. Але це означатиме, що я маю заговорити до нього, а я не хочу розмовляти з батьком.

Люди так кажуть, щоб надати свiтовi сенс. Потай, у глибинi душi, кожен вiрить, що в життя е якийсь сенс, якийсь задум. Справедливiсть. Звична поряднiсть. Добре вiдбуваеться з добрими людьми. Погане стаеться лише з поганими.

Нiхто не хоче вiрити, що життя – це випадковостi. Мiй батько каже, що не знае, звiдки береться мiй цинiзм, але я не цинiк. Я реалiст. Краще бачити життя таким, яким воно е, нiж таким, яким ви хочете, аби воно було. Немае жодних причин. Усе просто вiдбуваеться.

Але ось кiлька Очевидних Фактiв: якби я не запiзнилася на зустрiч, я не познайомилася б iз Лестером Барнсом. А якби вiн не промовив слово irie, я не зiрвалася б. А якби я не зiрвалася, то не стискала б зараз у руцi iм’я адвоката, вiдомого своiми виграними справами.

Я виходжу з будiвлi повз охорону. Я вiдчуваю iррацiональне й геть не властиве менi бажання подякувати тiй охоронницi Ірен – але вона за кiлька футiв вiд мене завзято обмацуе чиiсь речi.

Я перевiряю, чи немае повiдомлень на телефонi. Хоча зараз у Калiфорнii лише пiв на шосту ранку, Бев надiслала менi низку знакiв питань. Я розмiрковую, чи не розповiсти iй про останнi подii, та потiм вирiшую, що насправдi нiчого не сталося.

«Поки що нiчого», – вiдповiдаю iй я. Знову в мене виникае егоiстичне бажання, аби вона була тут, зi мною. Хоча насправдi це я хочу бути з нею, обирати унiверситети, як нормальна учениця випускного класу.

Я знову дивлюся на записку. Джеремi Фiцджеральд. Мiстер Барнс не дозволив менi зателефонувати вiд нього й домовитися про зустрiч.

– Це чиста авантюра, – сказав вiн, перш нiж фактично виставив мене за дверi.

Очевидний Факт: нiколи не слiд вдаватися до авантюр. Краще вивчити шанси i взятися за потенцiйний варiант. Утiм якщо авантюра – це ваш единий шанс… тодi вперед.




Ірен



Гiпотетична iсторiя

На обiднiй перервi Ірен завантажуе собi альбом Nirvana. Вона прослуховуе його тричi поспiль. У голосi Курта Кобейна вона чуе те саме, що й Наташа – iдеальне i прекрасне страждання, натягнутi ноти, настiльки сповненi самотностi, що хочеться, аби вони обiрвалися. Ірен здаеться, що буде краще, якщо голос обiрветься, краще, нiж жити, прагнучи чогось i не отримуючи цього, краще, нiж узагалi жити.

Вона поринае у голос Курта Кобейна, глибше, глибше, глибше, до цiлковитоi темряви. Знайшовши його в iнтернетi, Ірен дiзнаеться, що в iсторii Кобейна не було щасливого кiнця.

Ірен складае план. Сьогоднi буде останнiй день ii життя.

Правда в тому, що вона роками розмiрковувала про самогубство. У пiснях Кобейна вона зрештою знаходить потрiбнi слова. Вона пише передсмертну записку, адресовану нiкому: «Ну що ж. Хай там як – проiхали»[5 - Слова з пiснi «Smells Like Ten Spirit».].




Наташа


Я роблю лише два кроки з будiвлi й набираю номер.

– Скажiть, будь ласка, чи можна призначити на сьогоднi зустрiч якомога ранiше?

Здаеться, що жiнка на тому боцi перебувае на якомусь будiвництвi. На задньому фонi я чую звуки бурава й гучне бахкання. Менi доводиться двiчi повторити свое iм’я.

– А з якого приводу? – питае жiнка.

Я вагаюся. Рiч у тому, що як нелегальний емiгрант ти вчишся чудово зберiгати таемницi. Перш нiж почалася ця iсторiя з депортацiею, единою людиною, якiй я розповiла правду, була Бев, навiть попри те, що вона зазвичай не тримае язика за зубами.

– Саме вирвалося, – каже вона, наче геть не контролюе слова, що вилiтають з ii рота.

Утiм навiть Бев розумiла, наскiльки важливо зберiгати цю таемницю.

– Алло, мем! Скажiть, з якого ви приводу, – знову допитуеться жiнка.

Я щiльнiше притискаю мобiльний до вуха й застигаю посеред сходiв. Свiт навколо мене пришвидшуеться, наче фiльм на перемотцi. Люди пiднiмаються i спускаються сходами, рвучко рухаючись, утричi швидше. Над головою в небi проносяться хмари, а сонце змiнюе свое положення.

– Я нелегал, – кажу я. Серце калатае, наче я дуже довго бiгла на страшенно велику вiдстань.

– Менi треба знати бiльше, – вiдповiдае жiнка.

І я розповiдаю. Я з Ямайки. Моi батьки нелегально приiхали у Штати, коли менi було вiсiм. Вiдтодi ми тут живемо. Мого батька заарештували за керування транспортним засобом у станi алкогольного сп’янiння. Нас депортують. Лестер Барнс подумав, що адвокат Фiцджеральд може допомогти.

Жiнка записуе мене на зустрiч на одинадцяту годину.

– Чи можу я ще чимось допомогти? – питае вона.

– Нi, – вiдповiдаю я. – Цього достатньо.

Офiс адвоката розташований трохи вище вiд мене, недалеко вiд Таймс-Сквер. Я дивлюся на телефон. 08:35. Легкий вiтерець пiднiмае край моеi спiдницi й бавиться моiм волоссям. Погода на диво тепла як на середину листопада. Можливо, не треба було брати iз собою шкiряну куртку. Я загадую бажання, щоб зима була не занадто суворою, перш нiж згадую, що мене, ймовiрно, взимку тут не буде. Якщо мiсто вкривае снiг i навколо нiкого немае, щоб вiдчути це, чи буде все одно холодно?

Так. Вiдповiдь на це питання – так.

Я мiцнiше притискаю до себе куртку. Менi досi важко повiрити, що мое майбутне вiдрiзнятиметься вiд того, яке я планувала.

До зустрiчi двi з половиною години. Моя школа на вiдстанi п’ятнадцяти хвилин ходьби звiдси. Менi спадае на думку пройтися до неi й востанне подивитися на будiвлю. Моя школа взiрцева, з поглибленим вивченням природничих наук, i я тяжко працювала, аби потрапити до неi. Не можу повiрити, що можу бiльше нiколи ii не побачити. Зрештою, я вирiшую не йти. Забагато людей, на яких можна наскочити, забагато питань типу «Чому ти сьогоднi не в школi?», на якi я не хочу вiдповiдати.

Натомiсть я вирiшую вбити час прогулянкою в три милi до офiсу адвоката. Дорогою зайду до своеi улюбленоi крамницi вiнiлових платiвок. Я вдягаю навушники i вмикаю альбом «Temple of the Dog». Це гранж-гурт 90-х, цiлковита стурбованiсть i гучнi гiтари. Звучить голос Крiса Корнелла й вiдносить усi моi тривоги геть.




Семюел Кiнгслi



Історiя жалю, частина перша

Семюел, батько Наташi, переiхав до Америки на два роки ранiше, нiж решта його родини. План був такий: спочатку iде Семюел i стае на ноги, влаштовуючись бродвейським актором. Це буде легше зробити, якщо вiн не муситиме хвилюватися про дружину та маленьку дитину. Без них вiн зможе ходити на прослуховування будь-коли й налагоджувати зв’язки з акторською громадою Нью-Йорка. Спочатку на це мав пiти рiк, але вiн перетворився на два. Пiшов уже й третiй, проте мама Наташi не могла й не стала чекати бiльше.

Тодi iй було лише шiсть, але Наташа пам’ятае телефоннi дзвiнки до Америки. Вона завжди могла iх вiдрiзнити, бо мамi доводилося набирати всi тi додатковi цифри. Спершу телефоннi розмови були хорошi. Їi тато звучав як тато. Вiн звучав щасливо.

Десь за рiк батькiв голос змiнився. У нього з’явився кумедний новий акцент, ритмiчнiший i гугнявiший, нiж патуа. Батько здавався менш щасливим. Вона пам’ятала, як пiдслуховувала iхнi розмови. Вона не чула, що говорив тато, та й не було потреби.

– Скiльки ще, ти думаеш, ми чекатимемо?

– Але, Семюеле! Ми бiльше не родина, бо ти там, а ми тут.

– Поговори зi своею дочкою.

І от одного дня вони покинули Ямайку назавжди. Наташа попрощалася зi своiми друзями й родичами, щиро сподiваючись, що знову iх побачить, може, на Рiздво. Вона не знала, що це означае – бути нелегалом. Що можна взагалi нiколи не повернутися додому. Що батькiвщина бiльше не вiдчуватиметься як дiм, а просто як iнша краiна, про яку ти десь прочитала. Наташа пам’ятае, як того дня, коли вони вiдлiтали, вона сидiла в лiтаку i хвилювалася, як же вони пролiтатимуть крiзь хмари, перш нiж зрозумiла, що хмари геть не схожi на ватнi кульки. Вона все думала, чи впiзнае ii тато i чи досi вiн ii любить. Минуло стiльки часу…

Але тато впiзнав ii й досi любив. Вiн мiцно обiйняв iх в аеропорту.

– Господи, як я за вами скучив! – вигукнув тато й обiйняв iх iще мiцнiше. Вiн здавався таким самим. Тiеi митi навiть його голос звучав так само, звичний патуа. Однак пахло вiд нього iнакше – американським милом, американським одягом i американською iжею. Наташi було байдуже. Вона була така щаслива, що бачить його! Вона могла звикнути до чого завгодно.

Упродовж двох рокiв, коли Семюел сам був в Америцi, вiн жив у давнього друга своеi матерi. Робота йому була не потрiбна, а щоб покрити своi невеличкi витрати, Семюелу вистачало заощаджень.

Пiсля того як до Америки прилетiли дружина з дочкою, це мало змiнитися. Семюел влаштувався охоронцем до однiеi з будiвель на Уолл-Стрiт. Також вiн винайняв двокiмнатну квартиру в районi Флетбуш у Бруклiнi.

– У мене все вийде, – говорив Семюел дружинi. Вiн обрав нiчнi змiни, щоб мати час на прослуховування удень.

Але вдень вiн був стомлений.

Та й ролей для нього не було, а акцент не зникав, хоч як Семюел старався. Не дуже допомагало й те, що Патрицiя i Наташа говорили з рiдним ямайським акцентом, хоч як вiн намагався навчити iх «правильноi» американськоi вимови.

А вiдмови – це не так легко. Аби стати актором, треба бути товстошкiрим, а Семюел був не зовсiм таким. Вiдмови були для нього наче наждачний папiр, вiд постiйного натиску якого лущилася шкiра. Через деякий час Семюел не був упевнений, хто протримаеться довше – вiн чи його мрii.




Денiел



Мiсцевий хлопець покiрно сiдае у потяг номер 7, що прямуе на захiд, до зупинки «Кiнець дитинства»

Звiсно, можливо, я трохи драматизую, але саме так я вiдчуваю. Цей Магiчний Довбаний Потяг несе мене вiд дитинства (радощi, спонтаннiсть, розваги) до дорослостi (страждання, передбачуванiсть, жодних розваг). Коли я вийду з нього, то матиму план i зi смаком доглянуте (тобто коротке) волосся. Я бiльше не читатиму (чи не писатиму) вiршiв – лише бiографii Вкрай Важливих Людей. У мене буде своя Точка Зору з серйозних питань, як-от iммiграцiя, роль католицькоi церкви у свiтському життi й порiвняно вiдстiйна гра професiйних футбольних команд.

Потяг зупиняеться, i половина пасажирiв виходить. Я прямую до свого улюбленого мiсця – два сидiння в кутку бiля кабiни машинiста. Я розвалююсь одразу на обох сидiннях.

Так, це зухвало. Але в мене е чудовий привiд для такоi поведiнки: цiлком порожнiй потяг о другiй ночi (далеко за комендантську годину) i чоловiк зi здоровезною змiею навколо шиi, який вирiшуе сiсти поруч зi мною попри те, що вiльнi ще тисяча мiсць (плюс-мiнус).

Я виймаю блокнот iз внутрiшньоi кишенi свого пiджака. До Тридцять четвертоi вулицi на Мангеттенi, де працюе мiй улюблений перукар, десь близько години, а цей вiрш сам себе не напише. Через п’ятдесят хвилин (i три слабеньких рядки) до моеi станцii залишаеться всього кiлька зупинок. Дверi Магiчного Довбаного Потяга зачиняються. Ми проiжджаемо десь двадцять футiв тунелем i зупиняемося. Свiтло вимикаеться, ну звiсно ж. Ми сидимо п’ять хвилин, перш нiж машинiст вирiшуе, що непогано було б поспiлкуватися. Я очiкую, що вiн скаже, що потяг невдовзi рушить тощо, але чую наступне:

– ПАнi та ПАнове. До вчорашнього дня я був такий самий, як i ви. Я так само iхав у потязi в НІкуди.

Хай йому чорт. Зазвичай диваки iдуть у потязi, а не ведуть його. Моi попутники випростовуються на своiх мiсцях. Над нашими головами висять хмарки «Якого бiса?».

– Але зi мною щось СТАлося. Я пережив релiгiйний ДОсвiд!

Не впевнений, звiдки вiн (Мiсто Схибнутих, населення – 1 особа).

Вiн старанно вимовляе початки слiв, i звучить так, наче вiн постiйно усмiхаеться, проповiдуючи нам.

– Сам ГОСподь спустився з НЕбес i врятував мене.

Люди ляскають себе по лобах i закочують очi в цiлковитiй недовiрi.

– ВІН i вас спасе, але ви маете ВПУстити Його у своi серця. ВПУстити зараз, перш нiж дiстанетеся кiнцевого пункту ПРИ-значення.

Я теж стогну, бо його обiгравання образiв жахливе. Хлопець у костюмi горлае, щоб машинiст заткнув пельку i вiв потяг. Мати затуляе вуха своiй маленькiй донечцi й каже хлопцевi, щоб вiн так не висловлювався. У потязi номер 7 можуть розгорнутися подii «Володаря мух»[6 - Алегоричний роман англiйського письменника Вiльяма Голдiнга.].

Наш машинiст-проповiдник стишуеться, i наступну хвилину ми сидимо в темрявi, перш нiж починаемо рухатися знову. Ми пiд’iжджаемо до зупинки «Таймс-Сквер», але дверi вiдчиняються не одразу. Трiскотить динамiк.

– ПАнi та ПАнове. Цей потяг не ОБСлуговуеться. Зробiть собi ПОслугу. Виходьте. Шукайте Господа, i знайдете Його.

Ми виходимо з потяга у станi, середньому мiж полегшенням i гнiвом.

Кожному кудись треба. Пошукiв Бога немае в розкладi.




Наташа


Люди – нерозумнi iстоти. Замiсть того, щоб керуватися логiкою, ми дозволяемо емоцiям керувати нами. Свiт був би щасливiшим мiсцем, якби ситуацiя була протилежна. Наприклад, через один-единий телефонний дзвiнок я почала сподiватися на диво.

А я навiть у Бога не вiрю.




Машинiст



Євангелiчна iсторiя

Розлучення далося машинiсту нелегко. Одного дня його дружина просто оголосила, що бiльше його не кохае. Вона не змогла це пояснити. У неi не було роману. Не було iншого, з ким би вона хотiла бути. Але кохання, яке вона колись вiдчувала, зникло.

За чотири роки пiсля розiрвання шлюбу справедливо буде сказати, що машинiст став кимось на кшталт скептика. Вiн згадуе iхнi з дружиною обiтницi одне одному, якi вони виголошували перед Господом. Якщо людина, яка присягаеться вам у вiчному коханнi, може раптом перестати любити, то в що там вiрити?

Самотнiй i невпевнений, вiн мандруе з мiста до мiста, з квартири на квартиру, вiд роботи до роботи, i майже нiщо його у цьому свiтi не тримае. У нього проблеми зi сном. Єдине, що допомагае – перегляд нiчних програм по телевiзору з вимкненим звуком. Нескiнченний потiк зображень заспокоюе його думки, i вiн засинае.

Одного разу вночi пiд час цього ритуалу його увагу привертае передача, якоi вiн ранiше не бачив. Перед величезною аудиторiею за кафедрою стоiть чоловiк, за спиною якого чималий екран з його ж обличчям. Чоловiк плаче. Камера показуе захоплених людей. Дехто з них теж плаче, але машинiст точно знае, що не вiд горя.

Тiеi ночi вiн не засинае. Вiн умикае звук i всю нiч дивиться цю передачу.

Наступного дня вiн проводить деякi дослiдження i вiдкривае для себе евангельське християнство, що веде його в подорож, про необхiднiсть якоi вiн не знав. Машинiст дiзнаеться, що аби стати евангельським християнином, потрiбнi чотири складники. Перший – ви маете переродитися. Чоловiковi подобаеться думка про те, що можна народитися знову, вiльним вiд грiха i тому гiдним любовi й спасiння душi. Другий i третiй складники – ви маете щиро вiрити в Бiблiю та в те, що Христос помер за нашi грiхи. І останне – ви повиннi зайняти активну позицiю, поширювати i проповiдувати Євангелiе.

Ось чому машинiст виголошуе свою промову через гучномовець. Як вiн може не подiлитися своею вiднайденою радiстю з ближнiми? А це справжня радiсть, яка корениться у щирiй вiрi. У впевненостi, що ваше життя мае мету й сенс. Що хоч земне життя може бути важким, у майбутньому iснуе краще мiсце, i в Господа е план, як вас туди привести.

Що все, що сталося з ним, навiть погане, сталося не випадково.




Денiел


Вiдколи я дозволив Усесвiту керувати моiм життям у цей Останнiй День Дитинства, я вирiшую не чекати наступного потяга до Тридцять четвертоi вулицi. Машинiст сказав шукати Бога. Можливо, вiн (чи вона – але кого ми дуримо? Господь – однозначно чоловiк. Бо як iнакше пояснити вiйни, чуму i стояк уранцi?) просто зараз, тут, на Таймс-Сквер, саме чекае, щоб його знайшли. Утiм, опинившись на вулицi, я одразу згадую, що Таймс-Сквер – це фiлiя пекла (геена вогненна мерехтливих неонових вивiсок, що рекламують усi сiм смертних грiхiв). Господь нiколи б тут не зависав.

Я спускаюся Сьомою авеню до своеi перукарнi, виглядаючи якогось Знака. На Тридцять сьомiй вулицi я помiчаю церкву. Пiднiмаюся сходами i смикаю дверну ручку, але дверi зачиненi. Мабуть, Господь спить. Я роззираюся навколо. Жодного Знака. Я шукаю щось непримiтне, як-от довговолосий чоловiк, який перетворюе воду на вино i тримае плакат, проголошуючи себе Ісусом Христом, Господом нашим i Спасителем.

Начхати на костюм, я сiдаю на сходи. На iншому боцi вулицi люди обходять дiвчину, яка стоiть, повiльно похитуючись. Вона чорношкiра, з величезною пишною зачiскою «афро» i в майже таких само величезних рожевих навушниках – тих, що зi здоровенними амбушурами, якi блокують звук (i решту свiту також). Їi очi заплющенi, а одна рука лежить на серцi. Дiвчина пiд цiлковитим кайфом.

Усе це тривае близько п’яти секунд, а потiм вона розплющуе очi. Озираеться, зiщулюеться, наче iй соромно, i поспiшае вперед. Хай там що дiвчина слухала у навушниках, це напевно було таки дивовижно, що вона аж розчинилася посеред вулицi у Нью-Йорку. Я так почуваюся лише тодi, коли пишу вiршi, але це може нi до чого не привести.

Я б усе вiддав, аби лиш захотiти того життя, якого для мене прагнуть моi батьки. Життя було би простiшим, якби я пристрасно бажав бути лiкарем. Здаеться, люди мають пристрасно бажати стати лiкарем. Рятувати життя i тому подiбне. Але як на мене, у цьому немае нiчого такого.

Я дивлюся, як дiвчина вiддаляеться. Вона перекидае рюкзак на плече, i я бачу напис бiлими лiтерами на шкiрянiй куртцi: DEUS EX MACHINA [7 - Фраза, що означае несподiваний поворот подiй завдяки втручанню стороннiх могутнiших сил чи обставин.]. «Бог з машини». У своiй головi я чую голос машинiста й замислююся: чи це не Знак?

Взагалi-то я не сталкер, i насправдi я не переслiдую ii. Я тримаю непiдозрiлу вiдстань у пiвкварталу.

Дiвчина заходить до крамницi «Платiвки Другого пришестя». Я не брешу. Тепер я розумiю: це точно Знак, i я серйозно налаштований летiти за вiтром. Я хочу дiзнатися, куди вiн приведе.




Наташа


Я пiрнаю у крамницю платiвок, сподiваючись уникнути поглядiв тих, хто мiг бачити мою поведiнку посеред вулицi. Я просто насолоджувалася музикою. Щоразу, коли Крiс Корнелл спiвае «Hunger Strike»[8 - Англiйською «Голодний протест».], мене пробирае аж до кiсток. Вiн спiвае приспiв так, наче завжди буде голодним.

Усерединi «Другого пришестя» тьмяне свiтло й пахне пилом та освiжувачем повiтря з лимоном, як завжди. З останнього разу, коли я тут була, формат трохи змiнився. Ранiше платiвки були розкладенi за роками, а тепер – за музичними напрямками. У кожнiй секцii е свiй постер, що визначив епоху: «Nevermind» гурту Nirvana – гранж. «Blue Lines» Massive Attack – трип-хоп. «Straight Outta Compton» гурту N.W.A. – реп.

Я можу провести тут увесь день. Якби сьогоднi не було Сьогоднi, я б i провела тут увесь день. Але в мене немае нi часу, нi грошей.

Я прямую до секцii трип-хопа i помiчаю, як у дальньому кутку вiддiлу поп-дiв цiлуеться пара. Вони засмоктують одне одного бiля постера Мадонни «Like a Virgin», тож я не можу як слiд розгледiти обличчя, але профiль хлопця менi дуже знайомий. Це мiй колишнiй, Роб. А його подружка – Келлi, дiвчина, з якою вiн мене зрадив.

З усiх людей саме вони й саме сьогоднi. Чому вiн не в школi? Вiн знае, що це мое мiсце. Йому навiть не подобаеться музика. У головi дзвенить мамин голос: «На все е причина, Ташо». Я в це не вiрю, однак мае ж бути логiчне пояснення усiм жахiттям цього дня. Як би я хотiла, щоб Бев була поряд! Тодi я б навiть не зайшла до цiеi крамницi. «Старезна нудятина», – сказала б вона. Натомiсть ми, ймовiрно, пiшли б на Таймс-Сквер, спостерiгали б за туристами, намагаючись вгадати, звiдки вони, з iхнього одягу. Нiмцi, як правило, вдягають шорти незалежно вiд погоди.

Нiби дивитися на те, як Роб i Келлi поiдають обличчя одне одного, було ще не досить гидко, я помiчаю, як вона простягае руку, хапае платiвку й засовуе ii мiж iхнiх тiл пiд свою мiшкувату iдеальну-для-крадiжок куртку.

Не. Може. Бути.

Я радше випалила б собi очi, нiж продовжувати дивитися, але я дивлюся. Насправдi я не можу повiрити в те, що бачу. Вони жадiбно поглинають одне одного ще кiлька секунд, а потiм Келлi знову простягае руку.

– О, Господи, вони огиднi. Чому вони такi огиднi? – слова вилiтають iз мого рота, перш нiж я встигаю зупинитися. Як i у моеi мами, у мене е звичка висловлювати думки вголос.

– Вона просто збираеться це вкрасти? – питае такий само скептичний голос, як i мiй, у мене з-за спини. Я швидко озираюся, аби побачити, з ким розмовляю. Хлопець-азiат у сiрому костюмi й смiховиннiй яскравiй червонiй краватцi.

Я розвертаюся, аби спостерiгати далi.

– Хiба тут немае працiвникiв? Хiба вони не бачать, що вiдбуваеться? – запитую я радше себе, нiж його.

– Хiба ми не маемо щось сказати?

– Їм? – питаю я, вказуючи на маленьких злочинцiв.

– Напевно, персоналу.

Я хитаю головою, не дивлячись на нього.

– Я знаю iх, – кажу я.

– Липкi Пальцi – твоя подруга? – у його голосi я чую звинувачення.

– Вона – дiвчина мого хлопця.

Червона Краватка переводить погляд вiд крадiжки, що вiдбуваеться просто зараз, на мене.

– Як таке може бути? – питае вiн.

– Тобто колишнього хлопця, – уточнюю я. – Насправдi вiн зрадив мене з нею. – Побачивши Роба, я розхвилювалася бiльше, нiж думала. Це едине пояснення, чому я добровiльно розповiдаю про це незнайомцевi.

Червона Краватка спрямовуе погляд на крадiiв.

– Чудова пара, зрадник i злодiйка.

Я пирскаю.

– Ми маемо комусь сказати, – говорить вiн.

Я хитаю головою.

– Нiзащо. Сам скажи.

– Наша сила в кiлькостi, – вiдповiдае вiн.

– Якщо я поскаржуся, це матиме такий вигляд, нiби я ревную i капощу iм.

– А це так?

Я знову дивлюся на хлопця. Його обличчя сповнене спiвчуття.

– Це типу особисте питання, хiба не так, Червона Краватко? – питаю я.

Вiн знизуе плечима.

– Ми вже почали спiлкуватися, – говорить вiн.

– Нi, – кажу я i знову повертаюся до Роба з Келлi. Роб вiдчувае мiй погляд i дивиться менi просто в очi, перш нiж я встигаю вiдвернутися.

– А бодай тобi… – пошепки кажу я собi пiд нiс.

Роб даруе менi свою коронну дурну напiвпосмiшку й махае. Я ледве стримуюсь, аби не показати йому фак. Як я могла зустрiчатися з ним вiсiм мiсяцiв i чотири днi? Як я могла дозволити цьому поплiчниковi злочину тримати мене за руки й цiлувати?

Я дивлюся на Червону Краватку.

– Вiн iде сюди?

– Ага.

– Можливо, нам варто почати цiлуватися абощо, як шпигунам у кiно? – пропоную я.

Червона Краватка рум’янiе.

– Я жартую, – вiдповiдаю, посмiхаючись.

Вiн не каже нiчого, просто трохи бiльше червонiе. Я бачу, як жар заливае його обличчя.

Перш нiж Червона Краватка встигае оговтатись i вiдповiсти, пiдходить Роб.

– Привiт, – каже вiн. У нього глибокий голос, заспокiйливий баритон. Це одна з речей, якi менi в ньому подобалися. Плюс вiн схожий на молодого Боба Марлi, тiльки бiлошкiрий i без дредiв.

– Чому ти i твоя дiвчина крадете платiвки? – втручаеться Червона Краватка, перш нiж я встигаю вiдповiсти Робу.

Роб пiдiймае руки вгору й робить крок назад.

– Легше, чуваче, – каже вiн. – Говори тихiше. – Вiн знову повертае дурну посмiшку на свое дурне обличчя.

Червона Краватка говорить ще голоснiше:

– Це приватна крамниця платiвок, яка належить родинi. Ви крадете в реальних людей. Ти знаеш, як важко маленькому бiзнесу виживати, коли такi, як ви, крадуть товар?

Червона Краватка розлючений, i Роб навiть здаеться трохи присоромленим.

– Зараз не дивись, але, гадаю, твоя дiвчина вляпалася, – кажу я. Двое працiвникiв крамницi щось несамовито шепочуть до Келлi й обмацують ii куртку.

Зрештою дурна посмiшка зникае з дурного обличчя Роба. Замiсть того, щоб рятувати Келлi, вiн засовуе руки до кишень i поспiхом прямуе до дверей. Келлi гукае його, пробiгаючи повз, але Роб не зупиняеться. Один iз працiвникiв крамницi погрожуе викликати копiв. Келлi благае його цього не робити й дiстае з-пiд куртки двi платiвки. У неi гарний смак. Я помiтила гурти Massive Attack та Portishead.

Працiвник виривае платiвки з ii руки.

– Повернешся – я викличу полiцiю.

Келлi вискакуе з крамницi, гукаючи Робу вслiд.

– Що ж, це було весело, – каже Червона Краватка, коли Келлi йде. Вiн широко всмiхаеться i дивиться на мене щасливими очима. Раптом я вiдчуваю дежавю. Я була тут ранiше. Я бачила цi яскравi очi й цю усмiшку. Навiть ця розмова вже була.

Але мить зникае.

Вiн простягае руку.

– Денiел, – каже вiн.

Його рука велика, тепла i м’яка, й затримуеться на моiй трохи довше, нiж треба.

– Приемно познайомитися, – кажу я i прибираю свою руку. Його усмiшка гарна, дуже гарна, але в мене немае часу на хлопцiв у костюмах iз гарними усмiшками. Я вдягаю навушники. Вiн досi чекае, що я назвуся.

– Усього найкращого, Денiеле, – промовляю я i виходжу з дверей.




Денiел



Потенцiйний Казанова тисне руку симпатичноi дiвчини i пропонуе iй iпотеку пiд прийнятну вiдсоткову ставку

Я потис iй руку. Я, у костюмi й краватцi, потиснув iй руку.

Хто я? Банкiр?

Хто, зустрiчаючи симпатичну дiвчину, тисне iй руку?

Чарлi сказав би iй щось чарiвне. Вони пiшли б у якесь затишне темне романтичне мiсце пити каву. Вона вже мрiяла би про маленьких напiвкорейських-напiвафроамериканських дiтей.




Наташа


На вулицi людей iще бiльше, нiж ранiше. Натовп – це мiкс iз туристiв, якi забрели занадто далеко вiд Таймс-Сквер, i нью-йоркцiв, якi бажають, аби всi туристи повернулися на Таймс-Сквер. Трохи нижче вулицею я помiчаю Роба й Келлi. Я стою i дивлюся на них якийсь час. Келлi плаче, а Роб, поза сумнiвом, намагаеться пояснити, що вiн не зрадник i не козел. Я вiдчуваю, що це йому вдасться. Вiн дуже переконливий, а вона хоче, щоб ii переконали.

Минулого року ми з Робом сидiли разом на фiзицi. Я звернула на нього увагу лише тому, що вiн попросив допомогти йому з iзотопами й перiодом напiврозпаду. У фiзицi я суперуспiшна. Склавши тест наприкiнцi тижня, Роб запросив мене в кiно.

Стосунки стали для мене чимось новим, але це менi сподобалося. Менi подобалося зустрiчатися бiля його шафки на перервах i завжди мати плани на вихiднi. Подобалося думати про нас як про пару й ходити на подвiйнi побачення з Бев i Деррiком. Як би гидко не було менi зараз визнавати це, менi подобався вiн.

А потiм вiн зрадив. Досi пам’ятаю, як менi болiло, якою зрадженою я почувалася i, на диво, як менi було соромно. Наче в тому, що вiн зрадив, була моя провина. Утiм единого я досi не можу зрозумiти: чому вiн прикидався? Чому просто не порвав зi мною i не почав зустрiчатися з Келлi?

І все ж на те, щоб пережити розрив, пiшло небагато часу. І це мене насторожуе. Куди подiлися усi тi почуття? Люди все свое життя витрачають на пошуки кохання. Про нього пишуть вiршi, пiснi й романи.

Але як можна довiряти чомусь, що може закiнчитися так само раптово, як i почалося?




Перiод напiврозпаду



Історiя розпаду

Перiод напiврозпаду речовини – це час, протягом якого вона втрачае половину своеi початковоi величини.

У ядернiй фiзицi це час, за який нестабiльнi атоми втрачають енергiю, випромiнюючи радiацiю. У бiологii зазвичай iдеться про час, за який половина речовини (води, алкоголю, лiкiв) буде виведена з тiла. У хiмii це час, необхiдний для перетворення половини реагенту (водню або, наприклад, кисню) на продукт реакцii (воду).

У коханнi це кiлькiсть часу, пiсля якого закоханi вiдчуватимуть половину емоцiй, що iх колись вiдчували.

Коли Наташа думае про кохання, то ось що спадае iй на думку: нiщо не вiчне. Як у водню-7, лiтiю-5 чи бору-7, у кохання надзвичайно малий перiод напiврозпаду, за який усе сходить нанiвець. І коли любов зникае, здаеться, що ii взагалi нiколи не було.




Денiел


Дiвчина-без-iменi зупиняеться бiля пiшохiдного переходу попереду мене. Присягаюсь, я не стежу за нею. Просто нам iз нею по дорозi. Вона знову у своiх суперрожевих навушниках погойдуеться в такт музицi. Я не бачу ii обличчя, але думаю, що очi в неi заплющенi.

Вона не встигла перейти на зелений, i тепер я стою просто за ii спиною. Якщо вона обернеться, то точно подумае, що я переслiдую ii. Червоне свiтло для автiвок – i вона робить крок з бордюру.

Вона не досить уважна, аби помiтити, що хлопець на бiлому BMW збираеться проiхати на червоний. Але я досить близько.

Я рвучко смикаю ii за руку. Нашi ноги заплутуються. Ми зiштовхуемося i падаемо на тротуар. Вона приземляеться зверху на мене. Їi телефону не так щастить, i вiн падае на асфальт.

Кiлька перехожих питаються, чи все з нами гаразд, але бiльшiсть просто суне повз нас, наче ми – лише черговий об’ект на смузi перешкод пiд назвою Нью-Йорк.

Дiвчина-без-iменi злазить iз мене й дивиться на свiй телефон. На екранi – павутинка з трiщин.

– Якого. Бiса? – промовляе вона, але це не запитання, а радше протест.

– Ти в порядку?

– Той тип ледве не вбив мене.

Я зводжу очi й бачу, що автiвка зупинилася бiля узбiччя за квартал вiд нас. Я хочу пiти й нагримати на водiя, але не хочу залишати ii саму.

– Ти в порядку? – питаю знову.

– Ти знаеш, скiльки вже це в мене? – спочатку я подумав, що дiвчина мае на увазi телефон, але в руцi вона стискае навушники. Пiд час нашого падiння вони якось зламалися. Один з амбушурiв звисае на проводi, корпус трiснув.

Здаеться, що дiвчина зараз заплаче.

– Я куплю тобi iншi, – я вiдчайдушно намагаюся зробити так, щоб вона не заплакала, але не тому, що я благородний абощо. Я такий собi заразливий плаксiй. Знаете, як-от коли одна людина починае позiхати, i за нею позiхають усi? Або коли хтось блюе i вiд смороду вам теж хочеться виблювати? Я саме такий, лише зi сльозами, i я не маю намiру плакати на очах у симпатичноi дiвчини, чиi навушники я щойно зламав.

Частина ii хоче вiдповiсти «так» на мою пропозицiю, але я вже знаю, що вона цього не зробить. Вона стискае губи й хитае головою.

– Це найменше, що я можу зробити, – кажу я.

Зрештою вона пiдводить на мене очi.

– Ти вже врятував менi життя.

– Ти б не загинула. Можливо, трохи покалiчилася б.

Я намагаюся розсмiшити ii, але нiчого не виходить. На ii очах бринять сльози.

– Сьогоднi просто найгiрший мiй день, – каже вона.

Я вiдвертаюся, щоб вона не бачила, як наповнюються слiзьми моi власнi очi.




Дональд Крiстiансен



Історiя грошей

Дональд Крiстiансен знае цiну безцiнним речам. У головi вiн тримае актуарнi таблицi. Вiн знае цiну життя людини, яка загинула в авiакатастрофi, автомобiльнiй аварii чи аварii на шахтi. Вiн знае це, бо колись працював у страхуваннi. Вираховувати цiну небажаного й неочiкуваного було його роботою.

Вартiсть життя сiмнадцятирiчноi, вочевидь неуважноi дiвчини, на яку випадково наiхали, значно менша за цiну життя його власноi доньки, яку збив водiй, коли набирав смс. Насправдi, почувши новини про свою дочку, перше, про що подумав Дональд – це цiна, яку заплатить страхова водiя.

Вiн пiд’iжджае до узбiччя, вмикае аварiйку i кладе голову на кермо. Торкаеться фляжки у внутрiшнiй кишенi пальта. Чи вiдходять люди вiд такого? Вiн думае, що нi.

Минуло два роки, але горе не покинуло його, i дуже схоже на те, що не пiде, поки не забере в Дональда все. Це вартувало йому шлюбу, здатностi усмiхатися, нормально iсти, спати й вiдчувати.

Це вартувало йому здатностi бути тверезим.

Саме тому вiн просто зараз ледь не наiхав на Наташу.

Дональд не знае достоту, що саме намагався сказати йому Всесвiт, забравши едину доньку, але ось що вiн зрозумiв: нiхто не може визначити цiну втрати усього. І ще дещо: усi вашi майбутнi iсторii можуть бути знищенi за одну мить.




Наташа


Червона Краватка вiдвертаеться вiд мене. Гадаю, вiн зараз заплаче, i це взагалi безглуздо. Вiн пропонуе купити менi новi навушники. Навiть якщо я дозволю йому це зробити, новi не зможуть замiнити цi.

Я отримала iх одразу пiсля переiзду до Америки. Коли тато купував менi iх, вiн iще був сповнений надii, що йому все вдасться у Штатах. Вiн досi намагався переконати маму в тому, що те, що ми виiхали з рiдноi краiни, далеко вiд усiх наших друзiв i родичiв, зрештою того варте. Вiн збирався стати успiшним. Збирався здiйснити американську мрiю, про яку мрiють навiть самi американцi.

Вiн використовував мене та мого брата, щоб переконати маму. Вiн купував нам подарунки на виплат – речi, якi ми насилу могли собi дозволити навiть за частковоi оплати. Якщо ми були щасливi, то, можливо, переiзд був правильним рiшенням.

Менi було байдуже, з якого приводу були подарунки. Цi задорогi навушники були моiми найулюбленiшими. Мене хвилювало лише те, що вони були мого улюбленого кольору й обiцяли шанувальникам музики якiсний звук. Вони були моею першою любов’ю. Вони знають усi моi секрети. Знають, як сильно я боготворила батька. Знають, що я ненавиджу себе за те, що бiльше цього не вiдчуваю.

Здаеться, минула цiла вiчнiсть, вiдколи я була про нього високоi думки. Вiн був якоюсь екзотичною планетою, а я – його улюбленим супутником. Але вiн не планета, лише згасаюче свiтло мертвоi зiрки.

І я не супутник. Я – космiчне смiття, що стрiмко летить якнайдалi вiд нього.




Денiел


Не думаю, що колись звертав увагу на когось так, як зараз на неi. Сонячне свiтло проходить крiзь ii волосся, i через це скидаеться на такий собi нiмб над ii головою. На ii обличчi – тисяча емоцiй. Їi чорнi очi з довгими вiями широко розплющенi. Уявляю, як довго можна у них вдивлятися. Просто зараз ii очi тьмянi, але я точно знаю, що вони яскравi, зi смiшинкою. Цiкаво, чи зможу я ii розсмiшити. Їi шкiра тепла, сяе коричневим кольором. Їi губи рожевi й пухкi, i, мабуть, я задовго iх роздивляюся. На щастя, вона надто засмучена, аби помiтити, який я обмежений (i хтивий) придурок.

Вона вiдводить погляд вiд зламаних навушникiв. Коли нашi очi зустрiчаються, я вiдчуваю щось типу дежавю, але не про те, що це вже було колись ранiше у минулому. Я наче вiдчуваю щось, що станеться у майбутньому. Я бачу нас постарiлими. Облич не розгледiти; я навiть не знаю, де ми й коли це вiдбуваеться. Але в мене дивне й щасливе вiдчуття, яке я не зовсiм можу описати. Це наче знати всi слова пiснi, та все одно вважати iх прекрасними й дивовижними.




Наташа


Я пiдводжуся i струшую з себе пил. Цей день уже не може бути гiршим. Вiн мае зрештою скiнчитися.

– Ти стежив за мною? – питаю. Я вередливiша й роздратованiша, нiж маю бути з тим, хто щойно врятував мое життя.

– Блiн, я знав, що ти так подумаеш…

– Ти випадково опинився просто в мене за спиною? – я кручу в руках навушники, намагаючись приладнати амбушур, але марно.

– Можливо, менi судилося врятувати тобi життя, – вiдповiдае вiн.

Я пускаю це повз вуха.

– Гаразд, дякую за допомогу, – кажу, збираючись iти.

– Скажи хоча б, як тебе звуть, – бовкае вiн.

– Червона Краватко…

– Денiел.

– Гаразд, Денiеле. Дякую, що врятував мене.

– Якесь довге iм’я, – вiн не зводить з мене очей. Вiн не збираеться здаватися, доки я не представлюся.

– Наташа.

Я думаю, що вiн знову потисне менi руку, але вiн натомiсть ховае руки до кишенi.

– Гарне iм’я.

– Рада, що тобi подобаеться, – промовляю якомога саркастичнiше.

Вiн бiльше нiчого не каже, лише дивиться на мене, трохи насупившись, наче намагаеться щось зрозумiти.

Зрештою я не витримую:

– Чого ти витрiщаешся на мене?

Вiн знову червонiе, i тепер уже я розглядаю його. Це весело – дражнити його лише для того, щоб вiн зашарiвся. Моi очi блукають гострими рисами його обличчя. Вiн класично привабливий, навiть вишуканий. Я дивлюся на нього у цьому костюмi й уявляю, як вiн у чорно-бiлiй голлiвудськiй романтичнiй комедii обмiнюеться з героiнею дотепними жартами. У нього свiтло-карi глибоко посадженi очi. Чомусь я впевнена, що вiн багато усмiхаеться. Його густе чорне волосся зiбране ззаду у хвостик.

Очевидний Факт: завдяки цьому хвостику вiн переходить iз рiвня «привабливий» на «сексуальний».

– Тепер ти витрiщаешся, – каже вiн менi. Моя черга червонiти.

Я прочищаю горло.

– Чому ти в костюмi?

– У мене спiвбесiда. Хочеш десь перекусити?

– З якого приводу?

– Спiвбесiда про вступ до Єлю з його випускником. Я домовлявся заздалегiдь.

Я хитаю головою.

– Нi, я питаю, з якого приводу ти хочеш пiти перекусити?

– Я голодний? – вiдповiдае вiн так, наче сам не зовсiм у цьому впевнений.

– Гммм, – кажу я. – А я не голодна.

– Тодi кави? Чаю, содовоi чи фiльтрованоi води?

– Навiщо? – питаю я, розумiючи, що вiн не збираеться здаватися.

Вiн знизуе плечима, але його погляд упевнений.

– Чому б нi? До того ж я впевнений, що ти зобов’язана менi життям, позаяк я його щойно врятував.

– Повiр, – кажу я, – ти не захочеш такого життя.




Денiел


Ми проходимо два довгих квартали на захiд у напрямку Дев’ятоi авеню i проминаемо не менше трьох кав’ярень. Двi з них з однiеi мережi (ви колись узагалi бачили людину, яка насправдi вмочае у каву пончик?[9 - Мережа Dunkin’ Donuts, що з англiйськоi перекладаеться як «умочати пончики».]) Я обираю немережеву незалежну третю кав’ярню, бо ми, представники родинного бiзнесу, маемо триматися разом.

Усерединi всi меблi з червоного та темного дерева, i пахне саме так, як ви уявляете. Ще тут трохи передають кутi меду. Пiд «трохи» я маю на увазi, що на стiнi висять картини, написанi олiйними фарбами, на яких зображенi кавовi зерна. Хто знав, що iснують портрети кавових зерен? Хто знав, що вони можуть мати такий самотнiй вигляд?

Тут майже немае люду, i три баристи за стiйкою видаються знудженими. Я намагаюся урiзноманiтнити iхнi життя, замовляючи надмiру складний напiй з кiлькома шарами, молоком рiзноi жирностi, карамеллю i ванiльним сиропом.

Баристи все одно видаються знудженими.

Наташа замовляе чорну каву без цукру. Важко не зрозумiти ii особистiсть за цим замовленням. Я ледь не починаю говорити, але потiм розумiю, що вона може сприйняти моi слова як расистський жарт, а це буде дуже поганим (за шкалою вiд Поганого до Надзвичайного Поганого, де е Поганий, Вiдносно Поганий, Помiрно Поганий, Дуже Поганий i Надзвичайно поганий) початком стосункiв.

Вона уперто хоче заплатити, каже, що це найменше, що вона може зробити. Мiй напiй коштуе 6 доларiв 38 центiв, i я кажу, що врятоване життя коштуе принаймнi два складних кавових напоi. Вона навiть не посмiхаеться.

Я обираю столик у заднiй частинi кав’ярнi, якнайдалi вiд «знудженоi зони». Щойно ми сiдаемо, вона дiстае телефон i перевiряе час. Мобiльний досi працюе, попри трiщини на екранi. Вона проводить по них великим пальцем i зiтхае.

– Тобi кудись треба йти? – питаю я.

– Так, – вiдповiдае вона й вимикае телефон.

Я чекаю, що вона продовжить, але вона точно не збираеться цього робити. Вона виклично дивиться на мене, щоб я розпитав ii бiльше, проте я вже використав свою денну квоту зухвалих вчинкiв (1 – переслiдував симпатичну дiвчину, 2 – кричав на колишнього хлопця симпатичноi дiвчини, 3 – врятував життя симпатичноi дiвчини, 4 – запросив симпатичну дiвчину на каву).

Ми сидимо в незручнiй тишi тридцять три секунди. Я впадаю в суперсором’язливий стан – коли ви знайомитеся з кимось i вiдчайдушно прагнете сподобатись.

Я дивлюся на всi своi рухи ii очима. Цей помах руки видае, що я придурок? Моi брови сповзають iз мого обличчя? Це сексуальна посмiшка, чи я маю такий вигляд, наче у мене серцевий напад?

Я нервую, тож усi моi рухи надмiру пiдкресленi. Я ДМУХАЮ на каву, РОБЛЮ КОВТОК, РОЗМІШУЮ ii, граючи роль справжнього пiдлiтка, який п’е справжнiй напiй, що називаеться кавою.

Я засильно дмухаю, i пiнка злiтае угору. Який же я крутий! Я б точно iз собою зустрiчався (насправдi нi). Важко сказати напевне, але вона, здаеться, трохи усмiхнулася через злiтаючу пiнку.

– Досi тiшишся, що врятував менi життя? – питае вона.

Я роблю великий ковток i обпiкаю не лише язика, а й усе горло. Господи. Може, це знак, i я маю здатися? Менi точно не судилося вразити цю дiвчину.

– А я маю шкодувати? – питаю у вiдповiдь.

– Що ж, я до тебе не зовсiм приязна.

Вона доволi вiдверта, тож я також вирiшую говорити прямо.

– Це правда, але у мене немае машини часу, аби повернутися в минуле i все скасувати.

– А ти б так зробив? – питае вона, трохи насупившись.

– Звiсно, нi, – вiдповiдаю я. Вона мене вважае взагалi за нiкчему?

Вона вибачаеться i йде до вбиральнi. Щоб не сидiти зi знудженим обличчям, коли вона повернеться, я дiстаю свiй блокнот, аби повозитися з вiршем. Коли вона повертаеться, я все ще пишу.

– О, нi… – стогне вона, сiдаючи на свое мiсце.

– Що? – питаю я.

Вона вказуе на блокнот.

– Ти ж не поет, нi?

Їi очi усмiхаються, однак я швидко закриваю блокнот i кладу його до кишенi пiджака.

Можливо, це була не така вже й гарна iдея. Що я собi думав iз цiею маячнею про зворотне дежавю? Я просто вiдтермiновую свое майбутне. Я одружуся з приемною американкою корейського походження, як бажають моi батьки. На вiдмiну вiд Чарлi, я нiчого не маю проти корейських дiвчат. Вiн каже, що це не його тип, але я насправдi не розумiю концепцii «свого типу». Мiй тип – дiвчата. Геть усi. Чому я маю обмежувати свое коло знайомств?

Я стану чудовим лiкарем iз чудовим пiдходом до пацiентiв.

Я буду абсолютно щасливий.

Але щось у Наташi змушуе мене думати, що мое життя може бути надзвичайним.

Краще б iй бути грубою, i краще б нам iти рiзними шляхами. Не бачу взагалi жодного шансу, що моi батьки (здебiльшого тато) не матимуть нiчого проти того, аби я зустрiчався з чорношкiрою дiвчиною.

Утiм я роблю останню спробу.

– Що б ти зробила, якби мала машину часу?

Уперше, вiдколи ми сидимо тут, вона не здаеться роздратованою чи знудженою. Вона супить брови й нахиляеться вперед.

– На нiй можна потрапити в минуле?

– Звiсно. Це ж машина часу, – вiдповiдаю я.

Їi погляд говорить менi, що я багато чого не знаю.

– Подорож у минуле – це складна справа.

– Припустiмо, ми подолали всi труднощi. Що б ти зробила?

Вона вiдставляе каву i складае руки на грудях. Їi очi свiтлiшають.

– І ми iгноруемо парадокс убитого дiдуся? – питае вона.

– Повнiстю, – вiдповiдаю я, вдаючи, що розумiю, про що вона, але вона викривае мене.

– Ти не знаеш про парадокс убитого дiдуся? – у ii голосi вiдчуваеться скептицизм, наче я пропустив якусь базову iнформацiю про свiт (типу звiдки беруться дiти). Вона фанатка науковоi фантастики?

– Нi. Не знаю, – вiдповiдаю я.

– Гаразд. Скажiмо, у тебе е злий дiдусь…

– Вiн помер. Я бачив його лише раз, у Кореi. Вiн здавався приемним.

– Ти кореець? – питае вона.

– Американець корейського походження. Я народився тут.

– Я з Ямайки, – каже вона. – Народилася там.

– Але в тебе немае акценту.

– Ну, я довгенько тут живу, – вона мiцнiше обхоплюе чашку, i я вiдчуваю, як ii настрiй змiнюеться.

– Розкажи менi про цей парадокс, – прошу я, намагаючись вiдволiкти ii. Це спрацьовуе, i вона знову свiтлiшае.

– Добре. Так. Скажiмо, твiй дiдусь живий i злий.

– Живий i злий, – повторюю я, киваючи.

– Вiн справдi зла людина, тож ти створюеш машину часу й повертаешся у минуле, щоб убити його. Скажiмо, ти вбиваеш його, перш нiж вiн зустрiне твою бабусю. Це означатиме, що хтось iз твоiх батькiв нiколи не народиться, i нiколи не народишся ти, тож ти не зможеш повернутися у часi й убити його. Але! Якщо ти вбиваеш його пiсля того, як вiн зустрiне твою бабусю, то ти народишся, i тодi створиш машину часу, аби повернутися у минуле i вбити його. Цей цикл триватиме вiчно.

– Гм. Так, ми точно проiгноруемо цей парадокс.

– Припускаю, i принцип самоузгодженостi Новикова також?

Я й ранiше вважав ii симпатичною, але тепер вона ще милiша. Їi обличчя пожвавлюеться, волосся пiдскакуе, а очi iскряться. Жестикулюючи, вона розповiдае про дослiдникiв iз Массачусетського технологiчного iнституту та ймовiрнiсть запобiгання парадоксам.

– Отже, теоретично ти взагалi можеш i не вбити свого дiдуся, бо в потрiбну мить пiстолет дасть осiчку або в тебе станеться серцевий напад…

– Або до кiмнати зайде симпатична ямайська дiвчина i неймовiрно вразить мене.

– Так. Станеться щось дивне й неправдоподiбне, i неможливе не здiйсниться.

– Гм, – знову кажу я.

– Це бiльше, нiж «гм», – говорить вона, посмiхаючись.

Це справдi бiльше, нiж «гм», але я не можу придумати нiчого розумного чи дотепного, щоб вiдповiсти. Я не можу думати й дивитися на неi водночас.

Ось японська фраза, яка менi подобаеться: koi no yokan. Вона не про кохання з першого погляду, а радше з другого. Це те, що вiдчуваеш, коли зустрiчаеш когось i розумiеш, що закохаешся. Можливо, не одразу, але це неминуче.

Я впевнений, що просто зараз вiдчуваю саме це. Єдина невеличка (можливо, непереборна) проблема: я впевнений, що цього не вiдчувае Наташа.




Наташа


Я не розповiдаю Червонiй Краватцi усiеi правди про те, що зробила б, якби мала машину часу. Я би повернулася у минуле i зробила так, щоб найвеличнiший день у життi мого батька взагалi нiколи не настав. Це дуже егоiстично, але саме так я зробила б, аби мое майбутне не було стерте.

Натомiсть я пояснюю йому все з науковоi точки зору. Коли я закiнчую, вiн дивиться на мене так, наче закохуеться. Виявляеться, вiн нiколи не чув про парадокс убитого дiдуся чи про принцип самоузгодженостi Новикова, i це дивуе мене. Мабуть, я припускала, що вiн заучка, бо ж азiат, i це паскудно з мого боку, бо особисто я сама ненавиджу, коли люди роблять припущення стосовно мене, наприклад, що менi подобаеться реп i я спортсменка. До речi, лише одне з цього правда.

Попри той факт, що мене сьогоднi депортують, я насправдi не та дiвчина, в яку варто закохуватися. По-перше, я не люблю тимчасовi й бездоказовi речi, а романтичне кохання саме таке.

По-друге, ось таемниця, яку я нiкому не розповiдаю: я не впевнена, чи здатна любити. Навiть тимчасово. Коли я була з Робом, я нiколи не вiдчувала того, що описуеться у пiснях. Не вiдчувала, щоб емоцii зривали менi дах чи гризли. Не потребувала його, наче повiтря. Вiн менi справдi подобався. Менi подобалося дивитися на нього. Цiлувати його. Але я завжди знала, що зможу без нього прожити.

– Червона Краватко… – почала я.

– Денiел, – наполягае вiн.

– Не закохуйся у мене, Денiеле.

Вiн ледь не захлинаеться кавою.

– Хто сказав, що я збираюсь закохуватися?

– Той маленький чорний блокнот, у якому ти щось писав, i твое обличчя. Твое широко вiдкрите обличчя, яке не в змозi обманути, сказало, що ти збираешся закохатися у мене.

Вiн знову червонiе, бо червонiти – це його природний стан.

– І чому менi не слiд цього робити? – питае вiн.

– Тому що я не збираюся закохуватися у тебе.

– Звiдки ти знаеш?

– Я не вiрю в кохання.

– Це не релiгiя, – каже вiн. – Любов iснуе, вiриш ти в це чи нi.

– О, справдi? Можеш довести?

– Любовнi пiснi. Поезiя. Інститут шлюбу.

– Припини. Слова на паперi. Чи можеш ти застосувати до кохання науковий метод? Чи можеш вивчити його, вимiряти, поставити на ньому експеримент i повторити його знову? Нi. А вiдрiзати шматок, зафарбувати й вивчити пiд мiкроскопом? Нi. Ти можеш виростити його в чашцi Петрi або встановити послiдовнiсть його генiв?

– Нi, – говорить вiн, копiюючи мiй голос, i смiеться.

Я теж не стримуюся. Інодi я сприймаю себе занадто серйозно.

Вiн знiмае ложкою пiну з кави i кладе до рота.

– Ти кажеш, що це лише слова на паперi, але ти маеш визнати, що всi тi люди щось вiдчувають.

Я киваю.

– Щось тимчасове, що взагалi не можна вимiряти. Люди просто хочуть вiрити. В iншому випадку iм доведеться визнати, що життя – це лише випадкова послiдовнiсть доброго i поганого, що вiдбуваеться, поки одного дня не помираеш. Невже тебе влаштовуе вiра в те, що у життя немае сенсу?

– А який у мене вибiр? Таке життя.

Ще одна ложка пiнки i смiх.

– Отже, для тебе не iснуе долi, фатуму i призначення?

– Я ж не дурепа, – вiдповiдаю я, точно задоволена собою бiльше, нiж мала би бути.

Вiн послаблюе краватку й вiдкидаеться на стiльцi. З його хвостика вибиваеться пасмо, i я спостерiгаю, як вiн заправляе його за вухо. Замiсть того, щоб вiдштовхнути, мiй нiгiлiзм лише розважае його. Здаеться, вiн розвеселився.

– Гадаю, я нiколи не зустрiчав когось, хто настiльки мило помиляеться, – каже вiн, наче я – якась рiдкiсна рiч.

– І ти вважаеш це привабливим? – питаю я.

– Я вважаю це цiкавим, – вiдповiдае вiн.

Я роззираюся навколо. Кав’ярня якимось чином наповнилася людьми, а я й не помiтила. Вiдвiдувачi вишикувалися бiля бару, чекаючи на своi замовлення. У динамiку грае пiсня «Yellow Ledbetter» гурту Pearl Jam – ще один мiй улюблений гранж-гурт 90-х. Я нiчого не можу вдiяти й заплющую очi, аби послухати, як Еддi Веддер невиразно спiвае приспiв.

Розплющивши очi, я бачу, що Денiел дивиться на мене. Вiн нахиляеться вперед, i його стiлець знову стае на чотири нiжки.

– А якби я сказав, що змушу тебе закохатися у мене з науковоi позицii?

– Я б посмiялася, – вiдповiдаю я. – Ще й як.




Мультивсесвiт



Квантова iсторiя

Одне з можливих розв’язань парадокса убитого дiдуся – теорiя мультивсесвiту, яку висунув Г’ю Еверетт. Згiдно з нею, в альтернативному всесвiтi iснують рiзнi версii нашого минулого i майбутнього.

У мить кожноi подii на квантовому рiвнi поточний усесвiт розпадаеться на численнi всесвiти. Це означае, що тiеi митi, коли ви робите певний вибiр, у нескiнченних iнших усесвiтах ви робите iнший вибiр.

Теорiя чудово розв’язуе парадокс убитого дiдуся, допускаючи iснування рiзних усесвiтiв, у яких можливi будь-якi варiанти.

Таким чином ми можемо жити величезну кiлькiсть разiв.

Наприклад, iснуе всесвiт, де Семюел Кiнгслi не руйнуе життя своеi дочки. І всесвiт, де вiн таки руйнуе його, але Наташа здатна все виправити. І всесвiт, у якому ii батько руйнуе ii життя, а вона нiчого не може з цим зробити. Наташа не впевнена, у якому саме всесвiтi живе зараз.




Денiел



Мiсцевий хлопець намагаеться завоювати дiвчину за допомогою науки

Я не жартував, коли говорив про кохання-з-науковоi-позицii. У New York Times навiть була стаття про це.

Дослiдник помiстив у лабораторiю двох людей, аби тi поставили одне одному низку особистих запитань. Також вони мали мовчки дивитися одне одному в очi протягом чотирьох хвилин. Я впевнений, що не зможу зараз змусити ii це зробити. Якщо чесно, прочитавши статтю, я не дуже у неi повiрив. Не можна змусити людей закохатися, авжеж? Кохання значно складнiша штука. Рiч не лише в тому, щоб вибрати пару, змусити iх поставити кiлька запитань одне одному – i кохання розквiтне. До цього також причетнi мiсяць i зорi. Я впевнений.




