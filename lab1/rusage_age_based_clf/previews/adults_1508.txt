Таyсьцiла i лешч
Андрэй С. Адамовiч


Тры сябры выпраyляюцца y рыбу. Максiм мусiць злавiць ляшча. Ён добра ведае стратэгiю i тактыку лоyлi вялiкай рыбы, шматлiкiя хiтрыкi. Але вось ужо два гады яму не шанцуе. Цi дасьць ён рады гэтым разам? Цi выцягне ляшча? Цi могуць вячоркi з алькаголем ля вогнiшча скончыцца панажоyшчынай? Можа быць, мясцовыя скрадуць вуды? А калi сяброy разарве мядзьведзь? Нельга выключаць i пытаньня “А цi ня yтопiцца хто зь iх?” Як завуць двух астатнiх сяброy i чым будуць займацца яны? Адказы на гэтыя загадкi – у кнiзе. Таксама вы можаце выкарыстоyваць яе як кароткi даведнiк па фiдарнай лоyлi i галяктычных падарожжах. Для шырокага кола чытачоy.





Андрэй Адамовiч

Таyсьцiла i лешч


Парася, парася, прэyрацiся y карася!

    З анэкдоту


© Адамовiч А. С., 2015

© Афармленне. Logvino Literaturos namai, 2015

© Распаyсюджванне. ТАА «Электронная кнiгарня», 2016


* * *


– І каб анi цягаy. Каб не цягаy. Каб анi бачыy яго, анi чуy. Каб анiбачыy. Каб анi кругоy па вадзе. Кабанi кругоy. Каб вышмаргнуyся шнур. Каб вышмаргнуyся. Каб зламаy зазубень. Каб зазупень. Каб анi лускi табе. Кабанi лускi. Каб анi сэлфi зь iм. Анi сэлфi. Каб матыль падох. Каб падох. Каб апарыш – у мух. Кабу мух. Каб анi лускi, каб анi хваста! Кабанi хваста. Амiн!

Марыя й Максiм усталi з каленяy. Да пачатку малiтвы мужчына пiy гарбату. Ён зрабiy на дваiх, але жонка, толькi yвайшоyшы y кухню, укленчыла й не варушыла тварам, пакуль Максiм не далучыyся да яе. Цяпер, адмалiyшыся на рыбалку, яны селi за стол.

– Як думаеш, прыйдзе лешч? – запыталася Марыя.

– Не, – без iнтанацыi адказаy муж. – Ня прыйдзе, бо ня мае ног. І ня клюне, бо ня мае клявала. І не паркану, бо ня маю талёнаy.

Жонка колькi разоy дробна кiyнула, паглядзела на мужа i yсьмiхнулася.

Прагноз на заyтра быy лепшым, чым на папярэднiя восемдзесят восем дзён, калi Максiм выпраyляyся y рыбу. Ён езьдзiy штотыдзень, нават узiмку, знаходзячы месца, дзе ня стаy лёд. Езьдзiy калi на адзiн дзень, выправiyшыся зранку, а калi й на ноч.

І вось ужо восемдзесят восем рыбалак ён ня мог злавiць ляшча. Максiм устаy. Жонка паклала далонь на плячо мужу.

– Вы дамовiлiся на шэсьць. Будзеш чакаць. Максiм сеy на зэдлiк каля стала. У пакоi залiвiста заплакаy Ян. Марыя асьцярожна паставiла кубак на стол. Склала рукi, нiбы зноy зьбiралася малiцца, устала на лiк “сем” i пайшла да малога. Максiм уключыy тэлевiзар i падышоy да дзьвярэй у пакой. Ён пастаяy так з паyхвiлiны. Жонка супакойвала сына, спрабуючы яго закалыхаць.

Максiм вярнуyся на кухню i выйшаy на гаyбец. Узяyшы торбу, вынес яе y вiтальню, а сам вярнуyся на гаyбец. Акно y пакой яшчэ не расчынiлi, бо y гэты час на дварэ было гарачэй. Запалiy. Стужка дыму, разьдзялiyшыся на два амаль аднолькавыя ланцужкi, нагадала яму сьпiраль ДНК, i мужчына падумаy, што ад таго ляшча, па якога едзе, сам ён адрозьнiваецца вельмi нязначна – такая ж машына для абароны добра скамбiнаваных бялкоy, што навучылiся капiяваць самi сябе.

Максiм скрывiyся i сплюнуy, спрабуючы трапiць у галiну чарэшнi, якая расла мэтры за тры. Сьлiна трапiла на кару. У той самы момант ён падумаy i пра ДНК дрэва. Патушыy даyгi недапалак, крыху пастаяy нерухомы i выйшаy у вiтальню.

Калi ён забэрсаy боты i выпрастаyся, Марыя зь Янам на руках выйшла з пакоя. Хлопчык ужо зусiм ня спаy, хаця мусiy бы яшчэ з гадзiну. Максiм адвёy вочы ад малога.

– Куды тата едзе? Ааа? Як думаеш, Яне? Хлопчык не адказаy дый ня змог бы. Максiм узяy малога й прытулiy да сябе. На хвiлiну бацька адчуy, як б’ецца сынава сэрца, адразу ж прыгадаyшы выпадак з уласнага дзяцiнства. Бацька адрэзаy галаву жывому карпу. І зь яе раyнамернымi, нiбы адмеранымi мэтраномам, штуршкамi цякла густая, як мёд, амаль чорная, лiпкая кроy. Максiм аддаy малога жонцы й адамкнуy дзьверы. Марыя памахала сынаваю рукою на разьвiтаньне. Мужчына зачынiy за сабою дзьверы i нацiснуy на кнопку замка. Пасьля пстрычкi працёр вочы перадплеччам.

Максiм пад’ехаy бяз чвэрцi шэсьць. Швагер не адказаy на званок. Вiктар жыy на Трактарным заводзе, у доме, якi будавалi для iдэальных, а засялiлi сапраyднымi працоyнымi. Ня ведаючы слова “ляпнiна”, яны не заyважалi яе. Максiм адчынiy акно, адкiнуy крэсла, падумаyшы, што, каб карцiнна нацягваць на вочы кепку, трэба яе завесьцi. Заплюшчыy вочы й паляжаy колькi хвiлiнаy, але сон ня йшоy.

Максiм выцягнуy тэлефон i залез у сьпiс кантактаy. Хаця пералiк быy даyгi, каго набраць не знайшлося. Ён праглядзеy сьпiс яшчэ раз, але вынiк быy той самы. Былыя сябры, добрыя знаёмыя, ледзь знаёмыя – ён амаль перастаy зь iмi кантактаваць пасьля таго, як пачаy лавiць рыбу. “Каб анi yздрыгу на квiвэртыпе. Каб табе хвалi нi паклёyкi не паказалi”, – Максiм узгадаy словы й схаваy апарат. Спачатку яны проста пераводзiлi размовы на iншае, пасьля – намагалiся хутчэй скончыць размову, нарэшце – наогул не пачынаць яе. Яны асуджалi яго так, нiбы ведалi нейкi сапраyдны шлях да yратаваньня, цi ведалi, што такога шляху y прынцыпе не iснуе.

Ля пад’езда Вiктара, дзе быy таксама yваход у пастарунак, два маладыя мянты з тэрмiновых вартавалi трох пацяганых дзевак. Адну цi сапраyды хiстала, цi яна рабiла выгляд, каб зрэдчас прытуляцца да мянта, што адштурхоyваy яе, але нi разу ня пхнуy па-сапраyднаму.

На ганак выйшаy афiцэр i запалiy. Неyзабаве пад’ехала машына, i дзевак пад iх уласны сьмех загрузiлi y яе. Адна зь iх пасьпела састроiць вочкi Максiму. Ён адчуy сябе нiбы пасьля працяглай п’янкi – хацелася кiнуць усё й пачаць жыцьцё нанова. Але нi yчора, нi наогул у гэтым месяцы ён ня пiy. Мужчына зразумеy, што кiнуць усё хочацца выключна тым, хто нiчога й ня мае. І мiжволi расьцягнуy вусны ва yсьмешцы, задаволены пачуцьцём ад уласнай сфармуляванай думкi.

Швагер грукнуy нагою y дзьверы машыны.

– Што ты робiш?

– Ня сцы ты, ледзь што, падрыхтуем тваю брычку. Ладна, ты мне скажы, дакладна на yвесь дзень? Можа, блiжэй куды, дый вечар адсядзiм?

Максiм iкнуy i на некалькi сэкундаy задумаyся, гледзячы y люстэрка задняга агляду.

– Мы ж дамовiлiся.

– Дамовiлiся, дамовiлiся, пытаю проста. Ладна, пачакай, дахаты трэба на пяць хвiлiн.

Вiктар грукнуy дзьвярыма пад’езда. Швагер пагаджаyся на рыбалку рэдка, увесь час прыдумваючы новыя акалiчнасьцi. Максiм напiсаy яму паведамленьне: “Грукнi кулаком! Пакажы, хто мужык!” Вiктар не адказаy. Максiм зноy iкнуy, гэтым разам гучней. Яму падабалася гэтае адчуваньне, i нiчога прадпрымаць ён не зьбiраyся.

Паклаy рукi на стырно й стаy загiнаць пальцы, пачаyшы зь мезенца левай рукi, пасьля – разгiнаць у адваротным парадку. Набраy швагра.

Вiктар узяy, але гаварыць ня стаy. Максiм пасьпеy пачуць толькi “…сваiм апарышам!”, вымаyленае жанчынай, i скончыy званок, бо гэтыя словы, хаця й тычылiся яго, яму не прызначалiся. Мужчына выйшаy з машыны i адкрыy багажнiк. Разгарнуy пакунак з матылём-лiманьнiкам i панюхаy яго. Узгадалася адначасова мора й сродак ад насмарку.

– Раз па тлустай дупе!

Вiктар адчувальна пляснуy Максiма, якi зноy прапусьцiy момант зьяyленьня швагра.

– Жонку сваю хапай, надакучыy.

– У яе не такая тлустая срака, як у цябе. Ты б на дыету сеy цiлi што?

– Гэта таму, што я дома сяджу.

– Мне неяк усё адно. Ладна, паказвай, чо yзяy.

Максiм моyчкi паказаy Вiктару лiманьнiка, матыля на зазубень, апарыша белага й фарбаванага, чарвякоy, пакункi з прыкормкай, араматычныя прысадкi, шарыкi пенаплясту. Ужо y машыне Вiктар запытаy: – Думаеш, трэба было белую прыкормку браць?

– Пачнём з чорнай. На страхоyку.

– А я ж таксама араматыкi yзяy. На вось. Вiктар выцягнуy з-пад ног белы пакунак.

Максiм разгарнуy яго й пасьпеy разгледзець шкляны лiтровы слоiк з плястыкавай накрыyкай. Ён удыхнуy i ледзь не званiтаваy – з пакета iшоy моцны пах лайна. Максiм адкiнуy пакунак Вiктару на каленi й выскачыy з машыны.

– Што гэта, бл-дзь!? Ідыёт!

– Араматыка на ракаy. Усю ванную сабе прасьмярдзеy, пакуль куру гнаiy. Трэба яшчэ па рачэyнi заехаць.

Максiм пастаяy з хвiлiну, абапiраючыся аб капот i спрабуючы не званiтаваць. Разагнуyся, некалькi разоy глыбока yдыхнуy i зноy iкнуy. Разам яны закруцiлi пакунак у яшчэ некалькi пакетаy i накрылi вядром у багажнiку.

– Ты, тоyсты, калi працу сабе знойдзеш? Не магу зразумець, за якi х-й вы, армяне, жывяцё? Цi ты ляшча чакаеш? І вось яшчэ нi халеры не разумею. Як так, грошай няма, а такую сраку ад’еy?

– Дарэчы пра грошы. Зь цябе дзьвесьце рубасаy на бэнз i за прыкормкi. Ты мне яшчэ дзьве кармушкi yтапiy, але я yжо ня згадваю.

Вiктар, закацiyшы вочы yгору, марудна выцягнуy пачак грошай з кiшэнi, аддзялiy дзьве паперкi й закiнуy iх у бардачок.

– Паехалi па рачэyнi. Тут недалёка, я пакажу. Трапiлi яны ня y краму, а да звычайнага пяцiпавярховiка. Вiктар патлумачыy па тэлефоне, што яны дамаyлялiся на форуме, i iм назвалi кватэру.

– Там ракi хаця б ёсьць?

– Ёсьць, – адказаy Максiм. – Я y справаздачах бачыy фоткi. Нават на вуды цягаюць.

Яны зрабiлi прыпынак на трэцiм паверсе, i Максiм узгадаy, як удаваy, быццам чытае гэтую тэму на форуме, а сам неyпрыкмет пераключаy браyзэр на стужку y сацсетцы. Толькi калi дзьверы двума паверхамi вышэй адчынiлiся, Вiктар працягнуy уздымацца, i Максiму не засталося нiчога iншага, як даганяць.

– Што? Высока? Затое мне бачна, што вы не зь мянтоyкi.

– Гэта чаму? Во гэты таyсьцiла – сапраyдны ж дзiкi прапар.

– Ладна. Вось толькi такiя засталiся.

Вiктар i Максiм узялi прылады й пачалi круцiць iх у руках, раскладаючы й зноy зьбiраючы. Ячэйкi y рачэyнях выявiлiся на два мiлiмэтры меншымi, чым дазвалялi правiлы, але Вiктар не зьвярнуy увагi на словы Максiма й набыy.

– Зь дзяцiнства ракаy ня еy. Вельмi ж хочацца. Пад пiва.

Горад стаяy, забiты машынамi офiсных працаyнiкоy, якiя пакуль былi толькi лятэнтнымi вудзiльшчыкамi, бо рыбалка цяпер усё часьцей нагадвала бег навыперадкi, дзе галоyным было першым апынуцца на месцы.

– Ля мятра спынiся. Забярэм яшчэ аднаго фiдараса.

– Зноy кагосьцi паклiкаy?

– А то як жа. Ты ж за стырном.

Ткача было вiдно здалёк, выдаваy футарал для вудаy, якi мог месьцiць i стрэльбу, але быy чырвоны y блакiтныя гарохi.

– Вось замовiy сабе y Кiтаi. Даслалi, маць яго паднябёсную.

– Ты на бэнзiн скiдацца будзеш? – запытаy Максiм, але нiхто не адказаy.

На выезьдзе з гораду яны заехалi на стаяку гiпэрмаркета. Максiм хутка выбраy сабе сасiскi й хлеб. Хлопцаy ён знайшоy ля пiва. Каб не кандыцыянэры, Максiм бы ня вытрымаy працэсу выбару пеннага.

– Давай вось зь вiшняй возьмем, яно чырвонае мусiць быць. Як ракi.

Ткач у рыфму вылаяyся, i яны абодва зарагаталi, азiраючыся, цi не пачула iх якая-небудзь бабка.

– А ты, жырабасiна, якое будзеш?

– Тваiмi новымi жартамi, думаю, нап’юся.

– Тару давай, за мной толькi пену адстойвай! Так янызгубiлiпрынамсiпятнаццаць хвiлiнаy. Ужо на паркоyцы, бiтма забiyшы машыну плястыкавымi бутэлькамi, узгадалi, што нiхто ж ня yзяy дровы й батарэйкi y лiхтар, – вярнулiся. Хацелi прымусiць заплацiць Ткача, бо ён не скiдаyся на бэнзiн, але той пагадзiyся, толькi калi Вiктар даy палову.

А палове на восьмую выехалi на трасу. Лета было гарачае, i празь дзесяць хвiлiн салодкi пах зь пякучых тарфянiкаy запоyнiy салён машыны. Але гэта стала меней заyважацца амаль адразу, бо Вiктар i Ткач адкаркавалi па бутэльцы.

– А вось як нас даёвы спынiць. Вокны запацелi, кiроyца iкае.

Вiктар уключыy радыё. “Праграма «Бяз дай прычыны!» Павiншуйце родных i блiзкiх бяз дай прычыны!” – пасьпела агучыць вечнабадзёрая вядучая з iнтанацыямi, пастаyленымi для сэксу па тэлефоне, i Максiм выключыy радыё, але згадаy, што празь няпоyны месяц яму спаyняецца трыццаць. Ён звольнiyся з апошняй працы перад дваццаць восьмым днём народзiнаy праз канфлiкт з калегамi. Максiм усё яшчэ любiy расказваць гэтую гiсторыю, але i Вiктар, i Ткач яе чулi.

Машынаy болела, было падобна, што наперадзе буйная аварыя, але вiдаць яе не было. Кiроyца, не рэагуючы на няспынныя падколы, згадваy сваю першую лоyлю на фiдар. Як яны залiлi y прыкормку зашмат вады, зрабiyшы яе занадта клейкаю, як усе панапiвалiся, але Адам выпадкова, ужо зьбiраючы вуды, выцягнуy ляшча, крыху большага за кiляграм. Нiчога такога не было y той рыбалцы, каб яе палюбiць.

– Чуеш, Макс, а блiжэй куды можна зьвярнуць?

– Ну, маглi y тваёй ваньне палавiць.

– Не, у ягонай ваньне ракаy няма, а я на ракаy еду.

– А я на сама, – падтрымаy Ткач, хаця толькi што прапаноyваy збочыць. – Я цяпер самотнiк.

Максiм разумеy, што нiякiх ракаy яны ня зловяць, але нiчога казаць ня стаy. Корак стаy шчыльнейшым. Кiроyца спынiy машыну, адкрыy акно i запалiy. Ён згадаy сёньняшнюю думку пра ДНК, зьбiy попел i пачаy перабiраць рэчы, пра якiя было б прыемна падумаць. Але выпадковая асацыяцыя yсё вярталася й вярталася да галавы.

Машына то рухалася, то спынялася, але хвiлiн празь дзесяць праехалi yчастак, дзе пракладалi трубы. Далей разагналiся за сотню.

– Максiм, ты ж засэйвiyся?

Кiроyца прыбраy рукi са стырна й вярнуy iх на месца, толькi калi машыну пачало заyважна весьцi yправа. Пасажыры прамаyчалi. Максiм адстаронена падумаy, што можна было б i не вяртаць машыну y паласу, а як у дзяцiнстве – паглядзець, што здарыцца, хаця добра ведаy, што ня будзе нiчога, апроч болю на разьвiтаньне.

У машыне было прахалодна ад кандыцыянэра, але з захаду пачалi iсьцi чым далей, тым больш важкiя аблокi. Менавiта так i мусiла быць. Максiм адчуy, як па лобе, раздражняючы скуру, сьцякае кропелька поту, i выцер яе адваротным бокам далонi.

– Цiск крыху yпадзе – уся рыба мая. Прамераю грузам дно. Гэта нядоyга. Магчыма, нават пасьпею сёньня. Кончык яшчэ мусiць быць вiдно. Можна ня самы чуйны паставiць, гэта пры прамерцы дна няважна.

– Макс, ты гэта з кiм цяпер размаyляеш? – запытаy Вiктар. – Зусiм паехаy ад рыбы? Цi сяструха мая давяла?

Максiм толькi цяпер зразумеy, што сказаy усё гэта yголас.

– Я вам апавядаю, як рабiць трэба.

– Мне пох, я на паплавок карася буду лавiць, – уставiy Ткач i зарагатаy.

– А можа, i сама возьмеш, – падбрэхнуy Вiктар. Максiм падумаy, што дно прамерваць i не абавязкова. Ён заyсёды запiсваy профiлi y нататнiк i yчора яго пераглядаy. Самымi пэрспэктыyнымi месцамi былi нiжняя броyка на пяцьдзясят тры абароты й пераход ад ракушачнiка да глею на стале, якi, вiдаць, быy рэчышчам, каля шасьцiдзесяцi двух абаротаy. Марыя раiла лавiць там, дзе сканчаyся ракушачнiк. Але штосьцi падказвала Максiму, што броyка пэрспэктыyнейшая.

Вяртаючыся дадому пасьля няyдалай рыбалкi, Максiм заyсёды намагаyся пераканаць сябе, што гэта быy апошнi раз, калi ён выправiyся, але Марыя заyсёды раiла яму не адчайвацца й давесьцi справу да канца. “Калi yзяyся злавiць ляшча – злавi!” – казала яна. І звычайна дадавала: “Ляшча злавiць – нiколi ня позна!” Кожнага разу y яе атрымлiвалася яго yпэyнiць, хаця аргумэнты нагадвалi зборнiк народных прымавак.

– Слухайце, а y вас бацькi жывых карпаy набывалi?

– Яшчэ б, – адказаy Ткач, – набывалi yвесь час. Я iх ненавiджу, гэтых карпаy.

– Мама таксама набывала, – сказаy Вiктар. – Я помню, яны y ваньне плавалi, а я iм мыла туды нацёр. Па-мойму, здохлi. Дрэнна помню. Добра помню, што срака балела. Ух ты ж, бля! Глядзi, што здарылася!

З правага боку y кювэце валялiся дзьве машыны. Каля абедзьвюх няхутка хадзiлi людзi. Пасярэдзiне правай паласы, сярод аскепкаy шкла й каляровага плястыку, стаяy трохколавы ровар, так, нiбы ня вывалiyся з багажнiку пры сутыкненьнi, а быy кiмсьцi акуратна пастаyлены, каб можна было сесьцi й паехаць. “Сьветлай дарогай дзяцiнства”, – падумаy Максiм i зглынуy.

– Можа, спынiмся?

– Там шмат людзей, – адказаy Вiктар Ткачу, – мы ня лекары й не ратавальнiкi. Чым мы дапаможам? Дый дапамога там непатрэбная, там усё y блiн. Хiба што папоy выклiкаць. Таксама з сэйвамi хтосьцi ехаy.

Максiм рэзка павярнуy улева, бо даехалi да патрэбнага скрыжаваньня.

– Бляха, – сказаy Ткач. – Вы ровар дзiцячы бачылi?

– Бачылi, – адказаy Максiм. – Лепш да сьмерцi цi калекаю?

– Каму як. Ты вунь па атлусьценьнi хутка iнвалiднасьць атрымаеш, а па ляшча езьдзiш.

Кiроyца iкнуy. Пасажыры засьмяялiся.

– Што вы за сьвiньнi. Вы толькi што, лiчыце, на мёртвага дзiцёнка паглядзелi, а самi сьмеяцеся, – сур’ёзна сказаy Макс, але, зiрнуyшы на профiль Вiктара дый iкнуyшы, i сам засьмяяyся, хаця нiчога сьмешнага па-ранейшаму ня бачыy.

– Эх, злавiць бы сёньня ляшча… – сказаy Максiм праз колькi хвiлiн.

Вiктару падалося, што y Максiма сьлязяцца вочы i ён хутка заплача, але той апошнiм часам напраyду набраy шмат вагi й пры росьце y сто семдзесят сантымэтраy перавалiy за сто дзесяць кiляграмаy. Ён увесь час пацеy, поры на скуры зрабiлiся вялiкiмi й часткова былi забiтыя чорнымi кропкамi, зуб за iклам выпаy i быy заменены на жалезны пратэз, валасы, сабраныя y хвост, парадзелi. Можа быць, пачырванелыя вочы былi адною з праяваy яго нездароyя.

Яны ехалi старою дарогаю, якою цяпер амаль нiхто не карыстаyся, але асфальт быy добры. Паабапал стаялi вязы. Максiм падумаy, што яны зьехалi на гэтую дарогу, нiбыта y апавяданьне Чорнага, i зараз на шашу мусiць выскачыць згаладалая карова, уздымецца туман, а кара дрэваy стане мокрай i будзе аддаваць паветру цягучы пах. На yзбочыне зьявiлася заyважаная адно кiроyцам лiсiца. Але было па-ранейшаму горача й амаль ясна.

Яны yехалi y нейкi пасёлак. Вiктар ня ведаy якi, магчыма, гэта быy ускраек Асiповiчаy. Дзень сканчаyся.

– А што як ня зловiш ляшча, Макс? – Вiктар пiy ужо другi лiтар.

– Злаyлю наступным разам.

– Ты яго два гады yжо ловiш. Мо лепш у самотнiкi, як Ткач? У сама паклёyка раз на год, ня так крыyдна не злавiць, як ляшча твайго. Ты yжо колькi езьдзiш?

– Восемдзесят дзявяты раз.

– За дзевяноста разоy можна было яго прынамсi выхапiць. Давай да соткi дагонiш i спынiсься. Як табе такi варыянт?

– Заyтра я выцягну ляшча трошнiка. А можа, i большага. Можа быць, такога, што ты зь iм зможаш выпiваць.

– Не, такога ляшча ня трэба. Такiх ляшчоy у мяне yжо шмат. Выцягнi такога, каб iм можна было закусiць.

Усе трое сур’ёзна закiвалi. У Ткача ажыy тэлефон. Спачатку мужчына казаy цiха й салодкiм голасам, пасьля – апраyдваючыся.

– Кiнула слухаyку, – сказаy ён спакойна.

– Я гэтаму кажу i табе скажу. Пастаy ты яе на месца. Што вы ня як мужыкi. Раз на месяц ты ня можаш у рыбу зьезьдзiць? Тым больш ты сур’ёзны чалавек, дом свой, машына, бiзнэс свой. Што яна яшчэ хоча?

– Так, – сказаy Вiктар. – Давайце не yздымаць гэтую тэму. Ты мне лепш скажы, Макс, якая там плыня?

– Плыня там – акурат для сама! – i мужчыны зарагаталi.

Машына yехала y лес. У багажнiку штосьцi адчувальна грукала, калi яны праяжджалi па ямiнах. Максiм трымаyся за стырно, а пасажыры – за вочапкi над вокнамi. Максiм узгадаy “араматыку на ракаy” i яго пацягнула на ванiты. Пакуль ня выехалi на раyнейшы yчастак, усе маyчалi.

– Блiн, намётаy жа! Пазаймалi yсё.

– Ты яшчэ пра абарыгенаy не забывай.

Але на месцы, да якога яны ехалi, нiхто не расклаyся. Гэта была прадаyгаватая, уздоyж абрывiстага, парослага дрэвамi берагу, палянка, з двума кругамi прагарэлых вогнiшчаy, невялiчкiм сталом i лавамi пры iм. Крыху наводдаль зь неабдзертых камельчыкаy сасны й нейкiх галiнаy была змайстраваная сушылка для рыбы.

– Аптымiсты, – пракамэнтаваy Вiктар.

Гарачыня зусiм сышла. Максiм адчынiy свае дзьверы й адну за адною высунуy ногi на вольны ад травы лапiк пяску. Ён устаy i зрабiy чатыры крокi. Ногi крыху здранцьвелi. Максiм пацягнуyся й набраy Марыю.

– Нiчога ты ня зловiш. Можаш не спадзявацца.

– Дзякую на добрым слове.

– Толькi абавязкова сёньня закiнь. Можа, i сёньня ня зловiш, i заyтра ня зловiш.

Хлопцы нешта крычалi ад вады, але словаy было не разабраць.

– Я так хачу ляшча. Бацька яго гатаваy i мяне навучыy. Гэты смак зь дзяцiнства. Як ня зловiш, набяры мяне яшчэ раз. І перад сном абавязкова. Ты што замешваць будзеш?

– Эрэску спорт.

– І сабе, i Вiце?

– Так. Можа, яму “плотку”. Пагляджу.

– Толькi “плотку”. Нават i ня думай яму “ляшча” мяшаць. Цi хай падалей адыдзе.

– Тут не адгадаеш, трэба паспрабаваць.

– Мама дала сто даляраy.

Марыя дала слухаyку Яну, i бацька сказаy яму колькi словаy. Сын быy не y гуморы i не адказаy. Хлопцы неyзабаве вярнулiся i yзялiся за намёт. Ставiлi збольшага лаянкаю. Максiм палiy на лаве, бо зьбiраyся спаць у машыне. Намёт быy чужы, дый пiва яшчэ ня выйшла, i хлопцы нiяк не маглi даць рады. Малады бацька спусьцiyся да вады.

Мясцовыя паставiлi кружкi. Два чалавекi y драyлянай, фарбаванай у зялёнае лодцы плылi на вёслах уверх, да пасёлка. На тым беразе палiлi вогнiшча. Краявiд псавалi толькi высачэзныя, тонкiя антэны, вiдаць, нейкай вайсковай радыёлякацыйнай часткi. Максiм паглядзеy на iх яшчэ раз i падумаy, што яны стаяць тут так даyно, што нiчога yжо не псуюць, i што, можа быць, менавiта для вайсковых патрэбаy, як люстра для радара, запрудзiлi гэтае вадасховiшча, i каб не радар, тут была б нешырокая ручаiна. Агледзеyшы бераг, Максiм сабраy колькi пакетаy ад прыкормкi, пустую бутэльку, недапалкi i зь дзясятак накрывак.

У вадзе yздоyж берагу ляжала бервяно. Максiм апусьцiy далонь у ваду. “Лешч, прыходзь да мяне, ты вялiкi й разумны лешч, а я тоyсты й слабы, але я даyно чакаю цябе, прыходзь, лешч”. А пасьля, падумаyшы, дадаy: “Цi не прыходзь. Мне yсё адно, лешч”.

Ля вады было крыху сьвятлей, чым на палянцы, але пачыналi спадаць прыцемкi. Максiм узьняyся берагам да машыны. Аддыхаyшыся, ён адчынiy багажнiк i выцягнуy па чарзе дзьве вялiкiя торбы, фатэль, фiдар i пiкiр для Вiктара. Сваiх вудаy у швагра не было. Сябры акурат далi рады з намётам.

– Ну, што, Вiталь, далучысься да фiдарасаy? Цi буш свайго сама чакаць?

Прапанова была чыста рытарычнай, бо для яго yсё адно не было нi фiдару, нi пiкiру. Вiталь расшпiлiy свой футарал i выцягнуy адтуль два матавiньнi зь лёскаю, грузiламi, кручкамi й гумаю. Максiм адвярнуyся.

– Назьбiрайце вы лепш дроваy.

– А той сеткi ня хопiць?

– Можа, i хопiць. Але вы пiць будзеце, хоць пры вогнiшчы паседзiцё.

Ткач i Вiктар сышлi, захапiyшы з сабою лiтруху. Максiм выцягнуy дровы з багажнiка й разрэзаy сетку нажом. Узяy сякеру й нарабiy трэсак. Аддыхаyся. Устаy на адно калена й пачаy складаць пiрамiдку. Моцна iкнуyшы, ня даy рады, i лускi развалiлiся. Максiм набраy паветра y грудзi, але ня вытрымаy i дзесяцi сэкундаy. Ікаyка вярнулася агрэсiyнейшай.

Ён агледзеyся. Да поyнай цемрадзi заставалася ня больш за гадзiну. Максiм нагою пнуy трэскi й поскакам кiнуyся да вудаy. Ён разьвязаy вяровачкi, выцягнуy фiдар з чорнай шаyкавiстай тканiны, прыхiлiy да машыны. Уставiyшы каленцы адно y адно, колькi разоy секануy паветра над галавою. Хутка выцягнуy шпулю й прыкруцiy яе да вуды. Пачаy цягнуць пляцёнку праз колцы, але раптам спынiyся. Паставiy вуду да негабляванай дошкi лавы й вярнуyся да вогнiшча.

Устаy на каленi i па адной сабраy трэскi y пук. Праз хвiлiну пiрамiдка была гатовая. Пасечанае дрэва прыемна пахла.

Прыяцелi вярнулiся з гальлём.

– Дроваy назьбiралi?

– Ты агняхвал цi што? Малiцца буш дровам? Хопiць нам. – Памаyчаyшы, Ткач дадаy: – Мы там лаyжоy знайшлi, але браць ня сталi. Хтосьцi зьбiраy. Спадзяваyся. Верыy. Таксама агняхвалы, думаю.

Максiм паднёс запальнiчку да трэсак i трымаy, пакуль не адляцела колца, а боль ня стаy нясьцерпным. Ён памахаy сьцiснутым кулаком. Устаy i адкацiy тоyстую бярозавую калоду на мэтар ад вогнiшча. У Вiталя склалася yражаньне, што Максiму трэба было патрымацца за гэтае бервяно, бо яму закруцiлася галава, калi ён рэзка yстаy.

Агонь узяyся. Максiм запалiy, сеyшы на калоду. Ён узгадаy выпадак у дзiцячым летнiку, калi вось таксама сядзеy, толькi быy яшчэ тонкiм i нязграбным хлопчыкам, не такiм нехлямяжым, як цяпер, але хуткiм, толькi недакладным у рухах. І зь вялiкiмi, незаплылымi яшчэ вачыма. А важаты, што сядзеy побач, абняy яго за талiю мяккаю й потнаю далоньню. І гэтая далонь лашчыла яго. Нiякай агiды нi тады, нi цяпер ён не адчуy. Узгадаy толькi, як спрабаваy неyпрыкмет яе адкiнуць. Як гэта атрымалася, Максiм не згадаy, бо задумаyся, што стала з тым хлопчыкам за yсе гэтыя гады. Адзiнае агульнае y iх, што прыйшло яму да галавы, – нелюбоy да паху злоyленай рыбы.

– Ладна, фiдарасы, – сказаy ён, дапалiyшы. – Давайце паспрабуем, што да чаго.

Ён узяy чорны неглыбокi тазiк i даy яго Ткачу, каб той набраy вады. Калi Вiталь прынёс яе, Максiм вылiy амаль усю ваду на зямлю й высыпаy у таз трацiну пачка прыкормкi.

– Ты так не рабi. Ты ваду лi y прыкормку. У мяне досьвед. І рукi.

Максiм аддаy тазiк Ткачу й той стаy перамешваць шараватую масу, якая адначасова пахла сьвежасьпечаным хлебам, чымсьцi тонка y печы падгарэлым, мёдам, кветкамi й чыстым, дыстыляваным смакам. Калi прыкормка была гатовая, Максiм працягнуy Ткачу скрыначку зь белым апарышам i адсыпаy у газэтную старонку матыля. Вiталь сышоy, прыхапiyшы свой футарал.

Праводзiyшы позiркам Ткача, Максiм павярнуyся да сваёй вуды. Каля яе на лаве сядзеy Вiктар з рачэyнямi y руках.

– Дапаможаш?

– Чым?

– Трэба мяса прывязаць.

Максiм вылаяyся як належыць, узгадаyшы, куды канкрэтна швагер мусiць прывязаць сабе гнiльлё.

– Я званiтую, – сказаy Вiктар, не зьмянiyшыся тварам.

Сам не чакаyшы, Максiм задумаyся. Штосьцi было y гэтым пераадольваньнi сябе.

– Ведаеш, настолькi iдыёцкiх прапановаy мне яшчэ нiхто не рабiy.

– А ты маёй сяструсе?

– Так. Прыблiзна такая ж ёб-тая iдэя была.

– А я твой фатэль да вады аднясу. Ты ж разам зь iм утопiсься. Цi зламаеш што.

– Засьцялi стол газэтаю, – сказаy Максiм i пайшоy шукаць у аптэчцы вату.

Ён узяy таксама нож, лёску й плястыкавую накрыyку ад торта, якую невядома нашто прыхапiy на рыбалку. Максiм ужо хацеy вывалiць гнiльлё y накрыyку, але сказаy швагру спачатку падрыхтаваць самi рачэyнi. Гэта былi невялiкiя складныя конусы. У раскладзеным выглядзе ля вяршынi сыходзiлiся два сагнутыя драты, якiя Вiктар завязваy мiж сабою нэйлёнаваю вяроyкаю, каб пасткi ня склалiся y вадзе. Калi рачэyнi былi гатовыя, Максiм запалiy i вывалiy мяса y накрыyку.

Пакуль смурод не адчуваyся. Рыбак падхапiy нажом кавалак мяса й кiнуy яго на стол. Торкнуyшы гнiльлё, ён зрабiy у iм дзiрку. Дым трапiy Максiму y левае вока, той устаy i адышоy на некалькi мэтраy ад стала. Сьлёзы лiлiся з абодвух шчылiнаy, у якiя ператварылiся рэфлекторна заплюшчаныя вочы. Вiктар стаяy побач са шваграм.

– Праз пахно, так? Максiм не адказаy.

– Э, на! Сюды, ля! Сама дастаy! – закрычаy ад берагу Ткач.

– Пайшлi паглядзiм, не магу з гэтым мясам. Руку дай.

Так яны й спусьцiлiся да берагу. Максiм з заплаканым тварам i Вiктар, як хлопчык пры блазьне.

– Пранцы на цябе! – Вiктар не прыхоyваy зайздрасьць.

Максiм нарэшце адплюшчыy вочы. На беразе ляжаy лешч. Максiм такiх не лавiy. На вока y iм быy акурат кiляграм.

– Нармальны падлешч. Прам тут узяy? – запытаy Вiктар.

– Не, б-я. На Дзьвiну зганяy.

– Гэта не падлешч. Гэта лешч. Ён жоyты й гарбаты. – Рыба падскочыла y кiрунку вады, але Вiктар адсунуy яе нагой падалей. – Звычайна такога памеру белыя, але гэты жоyты й гарбаты. Вынiкае, лешч. Вiншую, калега. – Ткач падскочыy i абняy спачатку Вiктара, а пасьля й Максiма. – Блiн, а мы час на тваё лайно марнуем. – І Максiм пачаy уздымацца да паляны, ставячы ногi на самыя вялiкi карэньнi з тых, якiя трымалi бераг. Каб было лягчэй, ён лiчыy крокi й намагаyся рабiць iх шырэйшымi.




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/andrey-adamovich-17360171/tauscila-i-leshch/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


