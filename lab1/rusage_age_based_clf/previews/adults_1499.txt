Ciнi карабель у блакiтным моры плыве
Сяргей Дубавец


“Я хацеy бы yсiх, хто чытаy мае ранейшыя кнiжкi, крыху расчараваць, таму што y гэтай кнiжцы нiчога падобнага вы не знойдзеце. Гэта кнiжка пра тое, чаго не бывае, нiколi не было i y прынцыпе не можа быць. Гэта чыстая проза без нiякай публiцыстыкi, без нiчога, што магло б здарыцца y рэальнасцi. Не ведаю, наколькi мне гэта yдалося, я хацеy напiсаць кнiжку нi пра што. І калi мне yдалося напiсаць кнiжку нi пра што, я буду адчуваць сябе шчаслiвым чалавекам…” (Сяргей Дубавец)





Сяргей Дубавец

Сiнi карабель у блакiтным моры плыве





© Дубавец, С., 2014

© Ковчег, 2014

© Распаyсюджванне e-book, ТАА «Электронная кнiгарня», 2018





Шукальнiкi вечнасьцi


Зь першае ноты валторна гучыць як панiхiда. Гэта хаyтуры па табе. У пачатку заyсёды зашыфраваны канец. Але табе не канец, значыць, гэта толькi гульня, толькi шыфр, i yсё толькi пачынаецца. Вось валторна саскочыла на другую ноту, крыху замарудзiла, каб ты яшчэ раз засумняваyся. І вось ужо трэцяя i чацьвертая ноты. Не канец! Што, безумоyна, дадае yпэyненасьцi. А тут яшчэ расчулася раптам трымценьне струнных – пачалася артпадрыхтоyка да чагосьцi большага. Гэта пагрозьлiвае нiзкае трымценьне, але y той пагрозе, што раз-пораз нарастае i yздымаецца yгору, ужо прамалёyваецца прадчуваньне шчасьця. Яшчэ крыху, i yступяць габоi.

Ты кажаш, што твор пасрэдны. Я i сам здагадваюся. Але што з таго, калi мне гэта падабаецца слухаць? У дзяцiнстве я валторны з габоямi не разумеy, а трубу дык i проста ненавiдзеy. Так яна страшна выла, калi пад вокнамi праходзiла жалобная працэсiя, i даводзiлася зашывацца y самы далёкi i цёмны кут. Але яна даставала i там. Не было ратунку.

А цяпер – вось яны, габоi! І на iх проста зьверху – нiбы коньнiца-лётнiца – скрыпкi – навальваюцца yсёй сваёй мiтусьнёй… Ведаеш, у дзяцiнстве мы не yспрымаем гукi, што напоyненыя сакральным зьместам. Часта y чалавека гэтае неразуменьне застаецца на yсё жыцьцё. Здавалася б, ён дарос ужо да таямнiцаy сакрамэнту, i валторны з габоямi раптам сталi сэнсоyнымi i важнымi. Але толькi не для яго. Ён папросту ня вырас.

А ты цi вырас? Калi спалохаyся панiхiды, гэта яшчэ нiчога ня значыць. Сапраyды, пахавальныя працэсii y дзяцiнстве млосныя i страшныя. Пакуль ты не зразумеy, што y кожным канцы зашыфраваны пачатак. Гэта калi ты на вулiцы раптам сустрэyся з гукамi жалобнага маршу. А y мастацтве yсё наадварот. Цябе проста зьбiлi з тропу. Ты думаy, што yлавiy гукi канца. Складальнiкi музыкi любяць такiя штукi. У iх гэта называецца – катарсiс. Памятаеш, як Дастаеyскага вялi на сьмерць, а потым сказалi, што стоп! усё адмяняецца. Ты стаiш бяздумна i раптам чуеш – птушкi пяюць.

Нашы валторны паyтараюць гэты выпадак з твору y твор. Каб ты перажыy катарсiс. І пакуль нiхто ня ведае, як гэта yсё растлумачыць, яно дзейнiчае. Бо няма лепшага спосабу захапiць увагу, падрыхтаваць тваю iстоту да апавяданьня, якое разгорнецца зусiм хутка. Важна, што ты yжо тут, ты yжо ня толькi чакаеш, але ты наструнены yвесь. І гэта добра. Гэта значыць, што гiсторыя пачынаецца.




Кайлюс i Зелба. Зiмовая казка


Вiталю i Алене


Двое ахоyнiкаy вайсковага стрэльбiшча шарагоyцы Кайлюс i Зелба праводзiлi ранiшнi агляд тэрыторыi. За лесам яны сышлi y лагчыну, адкуль сьцежка памiж сумётаy вяла да ракi.

– Цi ты глядзеy, колькi сёньня?.. – спытаyся Кайлюс.

– Мiнус сорак, – адказаy Зелба.

Шарагоyцы моyчкi спусьцiлiся зь невысокага берагу на гладкую ледзяную паверхню.

– Мiнус сорак бывае y гэтых краях раз на сто гадоy, – сказаy Кайлюс.

– Угу, – адказаy Зелба. – Столькi ж было y год нашага прызыву.

Пад нагамi y жаyнераy паyставалi карцiны прамерзлага наскрозь падводнага сьвету: плыyкiя водарасьцi выгiналiся на некалькi крокаy, рыбiны замёрлi y сваiм увiшным бегу, белыя бурбалкi нагадвалi россыпы зор.

– Юбiлей, – стаy на месцы Зелба, – нам паложана падвойная пайка!

– Паложана-наложана, – мэханiчна сказаy Кайлюс, не спыняючы хады.

Пад супрацьлеглым берагам, дзе нiцая вярба схiлiлася да ракi, зьмецiyшы нешта пад iльдом, Кайлюс раптам скочыy назад. Тое самае зрабiy i Зелба. Асьцярожна падаyшыся наперад, жаyнеры yглядалiся y ледзяную паверхню. Убачанае моцна yражвала iх.

Пад iльдом сярод водарасьцяy застыла y руху дзяyчына.

– Зусiм не падобная да русалкi, – прашаптаy Зелба.

Тым часам Кайлюсу ад пераляку яшчэ не вярнулася мова. Ён абаyрэла разглядаy нечаканую вiдзежу, як нешта жаданае i, разам, забытае назаyжды.

Сапраyды, анi доyгiх косаy, анi жалезных грудзей у „русалкi“ не было.

Лёгкая сукенка, выгiны цела, усьмешка на вуснах, заплюшчаныя вочы – усё гэта змушала жаyнераy неадрыyна глядзець пад лёд i хвалявала сэрца.

– Прынцэса, – мiжвольна прашаптаy Кайлюс.

– Ляля, – азваyся Зелба.

Такое „розначытаньне“ быццам ацьвярозiла iх, i яны, завядзёна пабраyшы вiнтоyкi, рушылi звыклым маршрутам агляду – на супрацьлеглы бераг, з-за якога yжо падымалася белае марознае сонца.


* * *

У пастарунку – невялiкiм будынку з сылiкатнае цэглы – яны, як заyжды, варылi сабе ежу, чысьцiлi амунiцыю i зброю, але пры тым не казалi нi слова анi пра „русалку“, анi пра свой юбiлей. Яны маyчалi. Толькi блiжэй да поyдня першы прамовiy Зелба:

– Слухай, Кайлюс. Мы аглядаем тэрыторыю yдвух дзеля таго, што можа спатрэбiцца прыкрыць адзiн аднаго, альбо каб адзiн, у разе патрэбы, пабег у пастарунак, а другi заставаyся на месцы здарэньня, праyда?

– Так напiсана y рэглямэнце, – пацьвердзiy Кайлюс.

– Толькi ж нiколi не было y нас нiякiх здарэньняy. Аднойчы лось парваy агароджу, i yсё. Але каб выявiць той прарыy, зусiм ня трэба хадзiць разам.

– Можа i так, – недаверлiва пагадзiyся Кайлюс.

– Мы вяртаемся з гэтых аглядаy галодныя, як сабакi, – узвысiy свой голас Зелба. – І пасьля яшчэ колькi часу гатуем ежу.

– Ты прапануеш зьмянiць рэглямэнт? – пачаy здагадвацца Кайлюс.

– Мы нiчога ня будзем зьмяняць. Проста я буду хадзiць на агляд тэрыторыi, а ты будзеш гатаваць ежу.

Кайлюс задумаyся. Гатаваць ежу яму ня вельмi падабалася. І потым, ён ня менш за Зелбу хацеy яшчэ паглядзець на Прынцэсу. Таму yрэшце Кайлюс сказаy:

– Лепей мы будзем усё рабiць на зьмену. Сёньня ты гатуеш, а заyтра я.

На тым i пагадзiлiся.


* * *

Ноч выдалася такой непраглядна-цёмнай, што Кайлюс упершыню адчуy трывогу, а Зелба страх. Трывога была такой моцнай, што калi Кайлюс устаy папiць, конаyка выпала зь ягоных рук i бразнула аб падлогу. Страх таксама быy такi моцны, што калi Зелба выйшаy да ветру, ён колькi нi мацаy рукамi густую цемень, так i не знайшоy прыбiральнi, якая заyсёды была каля капцёркi.

Кайлюс i Зелба што было моцы рабiлi выгляд, што сьпяць, але iм ня спалася. І адна думка не выходзiла кожнаму з галавы: такое – упершыню.

Блiжэй да ранiцы iм адлягло, i яны заснулi. Але i тут, у сьне, усё было yпершыню, бо нiколi не здаралася, каб яны бачылi сны. Ад гэтага iм рабiлася сорамна i кожны разумеy, што нiколi не раскажа свой сон другому.

Ранiцай Зелба, здабыyшы сабе права першым пайсьцi на агляд сам-адзiн, рушыy ад пачатку пэрымэтру, але, як толькi яго yжо нельга было yбачыць з пастарунку, вобмельгам кiнуyся да ракi.

Пад нiцаю вярбою ён на каленях рукамi рассоyваy рэдзенькi сьнег i леташняе лiсьце зь ледзяное паверхнi, пад якой зусiм як жывая застыла Ляля. Уражаны зноy, i яшчэ больш, чым учора, Зелба гатовы быy глядзець на яе бясконца – на яе цела пад хвалямi лёгкай сукенкi, i хоць Ляля спала, здавалася, што yсьмiхаецца яна менавiта яму.

Але абавязак, нарэшце, пагнаy Зелбу y пастарунак.

Калi пасьля абеду Кайлюс пайшоy нiбыта па дровы, а насамрэч пабег да ракi, ледзяная паверхня пад вярбою была высьлiзганая да бляску i нагадвала люстэрка. І Кайлюсу таксама падалося, што Прынцэса y сьне yсьмiхаецца менавiта яму. Але тое, што перад iм тут быy Зелба, прымусiла яго задумацца.

Не, Кайлюс ня ведаy пачуцьцяy зайздрасьцi або yласнасьцi або здрады. Ён, як i Зелба, ня ведаy нiякiх пачуцьцяy, апроч натуральных чалавечых патрэбаy. За yсю iхную супольную службу выпадак з „русалкай“ быy першы, што разварушыy у iх жаданьнi, нiяк не зьвязаныя з рэглямэнтам ды сьцiплым жаyнерскiм бытам.


* * *

– Ну, што мы будзем як дзецi хадзiць да яе… – пачаy за вячэрай Кайлюс.

– Мне таксама здаецца, што y гэтай гiсторыi павiнен быць нейкi працяг, – пагадзiyся Зелба. – Але што мы можам зрабiць?

Што яны могуць зрабiць? Пры патрэбе нешта зрабiць жаyнеры заyсёды думалi пра рыштунак, якога y iх у прыбудове было шмат. Ня раз яны абмяркоyвалi: а што, калi y дратах агароджы заблытаецца лось, – якiм чынам прыцягнуць яго y пастарунак. І хоць лось так анi разу i не патрапiyся iм на вочы, але за часы службы iхны плян – што зь iм рабiць – быy да дробязяy абмеркаваны. Згадаyшы пра гэта, Зелба сказаy:

– Давай яе дастанем!

– А ты думаеш, доктар Блюм ня сочыць за ёй гэтаксама, як за намi? – перасьцярог Кайлюс.

– Вядома, сочыць. Але наколькi нам дадзена вырашаць самiм, нагэтулькi далёка мы i зойдзем. Там, дзе будзе yжо нельга, доктар Блюм нас абавязкова спынiць. А пакуль… Пакуль мне вельмi хочацца Лялю.

– А мне Прынцэсу.


* * *

Мiнус сорак трымалася i назаyтра, калi жаyнеры пастанавiлi забраць „русалку“ з ракi. Пра агляд тэрыторыi нават i ня yспомнiлi.

Ранiцай Кайлюс гатаваy пад’едак, а Зелба выцягваy з прыбудовы рыштунак – лябёдку, санкi, трасы з крукамi, ледаруб i бэнзапiлу.

Кожны думаy пра тое, на колькi iм удасца прасунуцца y пачатай справе, пакуль не аб’явiцца доктар Блюм – тады yсё iмi задуманае страцiць сэнс. Але доктар Блюм не аб’яyляyся. Гэта натхняла iх. І досьвiткам, натхнёныя, яны рушылi да ракi.

Пакуль дайшлi з санкамi, лябёдкай ды iншым рыштункам, над супрацьлеглым берагам пачало yзыходзiць незвычайнае мякка-ружовае сонца. Моцны мароз паддаваy жаyнерам iмпэту.

„Русалка“ паказалася iм пад высьлiзганым iхнымi каленямi i локцямi лёдам. Яна была yсё такая ж лёгкая i жаданая. На хвiлiну яны спынiлiся y здранцьвеньнi, дакладна гэтак, як тады, упершыню.

І тут зараyла y руках Зелбы бэнзапiла, зацёхкаy Кайлюсаy ледаруб.

На тле ружовага сонца, што фарбавала y свой колер усё навакольле, двое мужчынаy у нягнуткiх вайсковых бушлатах улягалi на рачной паверхнi, занятыя цяжкай працай. Сцэна цягнулася доyга, але, калi б некаму выпала назiраць яе, ён бы ня здолеy адвесьцi вачэй, так гэта yсё было дзiyна. Заставалася толькi yявiць сабе музыку – велiчную i сьцьвярджальную, з далёкай трывожнай нотай.

Яны не абмяркоyвалi, што й як рабiць, хоць рабiлi кожны сваё i памiжсобку зладжана. Гэта цалкам зразумела, калi ведаеш, што яны yсё робяць разам ужо сто гадоy.

Зелба абпiлоyваy лёд вакол „русалкi“, а Кайлюс выдзёyбваy лункi з бакоy. Калi Зелба закончыy, Кайлюс яшчэ выбiваy чацьвертую лунку, i Зелба пачаy ладкаваць крукi y гатовыя тры.

Ружовае сонца асьвятлiла iх поyным сьвятлом, калi Зелба налёг на пэдаль лябёдкi, i прастакутная брылiна лёду з „русалкай“ пачала аддзяляцца ад паверхнi ракi.

Яна павольна yздымалася yгару, i бракавала толькi анёлаy, якiя б уструбiлi ейны прыход. Але, можа, гэта й былi анёлы, а не сама рака, якая yзвыла yсiм сваiм целам, чапляючыся за тую брылiну з апошняе моцы.

Тут жаyнеры yпершыню загаварылi мiжсобку.

– Цi чуеш музыку, Кайлюс? – спытаyся Зелба, i на вуснах ягоных зьявiлася yсьмешка.

Сьмяяyся i Кайлюс – хто яшчэ бачыy яго такiм?

– Я чую, чую музыку!

Фантастычная сымфонiя ружовага сонца захапiла yсё навакольле – засьнежаныя лясы, палi, рэчку i нават чэзлую траву, што сям-там пракiдалася з-пад сьнегу. Усё – трымцела! Гэтую музыку можна было ня толькi чуць i бачыць, але й адчуваць яе дотык i yдыхаць яе разам з марозам.


* * *

Валаклi глыбу y свой сылiкатны дом вельмi цяжка. Забылi i пра ружовы сьвiтанак, i пра музыку. Сьцяyшы зубы, цягнулi лядовы груз, ня ведаючы, навошта i дзеля чаго. Дакладней, Кайлюс цягнуy, а Зелба штурхаy. Колькi было вагi y тым лёдзе, не задумлялiся. Ня згадвалi i пра доктара Блюма, якi кожны момант мог спынiць хаду iхнага прадпрыемства. Бо ведалi – штосьцi яны робяць насуперак, бо ад пачатку yсё гэта прыдумалi самi: давалачы брылiну зь „Ляляй“ да пастарунку. І толькi тут заyважылi, што на дарогу iм спатрэбiyся цэлы дзень.

У будынку яны yсьцягнулi свой груз на стол. Нi слова ня мовячы, напалiлi печку – узьнялi тэмпэратуру, а пад сталом зрабiлi сьцёк для вады, якую вёдрамi выносiлi за парог.

Доyга цi каротка тое цягнулася, але вада сышла, пакiнуyшы на стале бяздухае цела „русалкi“, якая ад таго ня страцiла анi сваёй прывабнасьцi, анi yсьмешкi.

Кайлюс дастаy з аптэчкi той на скрайнi выпадак чып, далучыy яго да рукi Прынцэсы, i тая ажыла.

„Доктар Блюм, доктар Блюм, – круцiлася y галаве y Зелбы, – гэта ж доктараy чып… Што з намi будзе?“

Ну, пакуль нiчога такога ня сталася, апроч таго, што бывае з чалавекам, калi яму да рукi далучаюць чып. Ляля i сапраyды ажыла, села, агледзелася i сказала (пытаньне, адказу на якое патрабаваy чып: як табе?):

– Мне добра… Няyжо скончыyся yвесь гэты кашмар? Чаго гледзiце? У вас тут цёпла, i я хачу есьцi.

– Э-э-э, – азвалiся Кайлюс i Зелба, – у нас цэлая рандэля кашы з тушанiнай!

– І што? – спыталася яна роблена-няшчасна, – можна папрасiць?

Ясна! Абодва жаyнеры кiнулiся да рандэлi – калi ласка!

– А ты хто? – спыталiся пры тым у адзiн голас.

Бачна было, што пытаньне яе азадачыла, але, шукаючы выйсьця, яна зiрнула на бушлаты шарагоyцаy на вешаку i знайшла адказ:

– Я жанчына.

Гэтага было дастаткова, каб Кайлюс i Зелба здаволiлi сваю цiкаyнасьць, толькi б ведаць цяпер, што зь ёю, жанчынаю, рабiць?

Жаyнеры цешылiся зь ейнага хараства, пры тым разумеючы, што yся сытуацыя знаходзiцца пад кантролем доктара Блюма. Але той пакуль што ня yмешваyся. Яны yжо зрабiлi нямала дзеяньняy насуперак ягоным настаyленьням. Ім нават хочацца рабiць нешта насуперак яшчэ, далей. Вось яна, iхная Ляля Прынцэса, перад iмi. І што ж?

– А вы, вiдаць, салдацiкi, у гэтым сэнсе заклапочаныя? – працягвала знаёмства „русалка“.

– Мы – Кайлюс i Зелба – ахоyнiкi вайсковага стрэльбiшча, – сказаy Кайлюс. – Мы заyсёды гатовыя, калi агароджу прарве лось… – i запнуyся.

– А як цябе завуць? – раптам знайшоyся Зелба.


* * *

– Маё iмя Зоя.

– Зоя, – прамовiy Зелба.

– Зоя, – прамовiy Кайлюс.

Увогуле русалак у гэтым краi нiколi ня клiкалi Зоямi. Называлi Сафiйкамi або Зосямi. Але гэта было сто гадоy таму.

– Каторая цяпер гадзiна? – раптам спыталася Зоя.

– Самая поyнач, – адказаy Кайлюс.

– Стагодзьдзе нашага прызыву, – сказаy Зелба.

Зоя задумалася на хвiлю, саскочыла на падлогу i стала марудна хадзiць па пакоi, разглядаючы рэчы вакол. Асаблiва яе yвагу прыцягнулi бушлаты.

– Я памятаю свой апошнi дзень нараджэньня, – сказала яна. – Да нас дадому прыйшлi сябры. Было так дзiyна! Усе чамусьцi прынесьлi кавуны. Мы аб’ядалiся кавунамi. Потым гулялi па горадзе. Але штосьцi павiнна было адбыцца. Проста y паветры вiсела чаканьне нейкiх перамен. І было трывожна. Бо паyсюль мы сустракалi жаyнераy у гэткай вось форме. На тварах у iх не было нi радасьцi, нi страху, нi жаданьняy… Амаль як у вас. Вы хочаце сказаць, што прамiнула сто гадоy? Але ж я не зьмянiлася.

– Вы добра захавалiся y рачным лёдзе, – Зелба нават i не заyважыy, што перайшоy зь ёю на „вы“, бо сам сабе падумаy: гэта доктар Блюм цябе так захаваy.

– Кiно нейкае, – выгукнула Зоя. – Так не бывае. Вы – звычайныя жаyнеры y звычайных бушлатах i каша y вас звычайная.

– А як ты патрапiла пад лёд?

Зоя няyцямна паглядзела на Кайлюса, бо ягонае пытаньне гучала цалкам сур’ёзна – бязь ценю жарту.

– Ну, мы знайшлi цябе y зьледзянелай рацэ, прыцягнулi сюды i ажывiлi.

– Ажывiлi… – паyтарыла Зоя. – Як?

– Мы маем адмысловы чып, – сказаy Кайлюс. – Праyда, ён прызначаны на тое, калi нешта здарыцца з адным з нас.

– Мы парушылi рэглямэнт, – з гонарам сказаy Зелба, але зараз сумеyся, – пайшлi супраць волi доктара Блюма.

– Доктар Блюм… – паyтарыла Зоя. – Сто гадоy… ажывiлi… І гэта ня сон?

– Не, гэта ня сон, – сказаy Кайлюс.

– Здаецца, што я нешта згадваю, але я думала, што гэта проста сон, нейкi дурны кашмар…


* * *

Наша звычайнае жыцьцё складалася пераважна з мэдыйнай прасторы: тэлевiзiя, кiно, iнтэрнэт, глянцавыя часопiсы з каляровымi газэтамi, мабiльнiкi з тэлекамэрамi – мноства падзеяy i жарсьцяy, але колькi сярод iх было нашых уласных? Няшмат. Некаторыя нават цалкам занурылiся y гэтую прастору i па-за ёю ня мелi нiчога i нiкога. Такiя дзялы. Нават у газэтах сталi пiсаць, што мы зашмат аддаем увагi yсялякiм мэдыйным зоркам ды iхнаму жыцьцю. Але нiчога не зьмянялася. Абсалютна. Пакуль аднойчы раптам ня скончылася yсё. Як усё адно нехта адключыy ток. І yсе нашы прылады радасьцi згасьлi. Нават ня ведаю, што гэта было – цi то крызыс, цi то вайна, цi падзеньне мэтэарыта. Проста зьнiкла сьвятло. Уяyляеце? Ты yвесь час жывеш у мэдыйнай прасторы i думаеш, як шмат усяго на сьвеце ёсьць, а тут – бац! – i нiчога няма. Толькi ты сам-адзiн. Ну й вялiкае мноства такiх самых, як ты.

Мы yсе апынулiся y нейкiх транзытных пунктах. Гэта было так брыдка! А якраз пачыналася зiма. Казалi, што гэта глябальнае пацяпленьне, але выйшла наадварот – абледзяненьне. Апошнiм часам, здаецца, усё, што нi прадказвалi, выходзiла наадварот.

Ну вось. У нашым транзытным пункце было нацеплена аж занадта, амаль як у вас тут. А сам пункт быy звычайным шпiталём з калiдорамi i палатамi, дзе сьмярдзела лекамi. Там я й пабачыла доктара Блюма. Гэта праyда ня сон?

– Не, ня сон, – у адзiн голас прамовiлi Кайлюс i Зелба.

– Ня сон… – паyтарыла Зоя i працягвала. – Але чамусьцi доктара таго звалi Заяц. Доктар Заяц. Хоць усе неяк ведалi, што ён Блюм.

Мяне yразiла, што доктар Заяц насамрэч быy мядзьведзем. У яго на плячах была драyляная мядзьведжая галава, невялiкая такая, пафарбаваная чорным бляскам.

– Гэта Блюм, – разам выгукнулi Кайлюс i Зелба.

– Ну вось. Мядзьведжая галава, белы халат… І адна нага y яго была касьцяная, не згiналася, таму ён хадзiy з палкай, кульгаючы. Ён нiколi нiчога не казаy i быy вельмi суворы. Здаецца, ён i зьвяртаyся да iншых толькi гэтай сваёй кульбай – тыцкае ёй, штурхае або б’е. Гэта быy страшны сон…

– Доктар Блюм мутант, – сказаy Зелба. – Адзiн зь першых мутантаy, ня вельмi yдалы, але yсё адно больш дасканалы, чым людзi.


* * *

Зоя не зьвяртала yвагi на iхныя рэплiкi, быццам баялася згубiць нiтку сваiх прыгадак.

– Так цi йнакш, але доктар Заяц наводзiy на yсiх вусьцiш. Асаблiва калi мы чулi ягоныя кульгавыя крокi, стукат ягонае кульбы цi ягонае шыпеньне: Экш! Экш!

Зоя задумалася. Не зважаючы на позьнi час, яе слухачы не драмалi, а зь нецярплiвасьцю чакалi працягу.

– Аднойчы, – пачала яна асьцярожна, быццам зьбiралася дакрануцца да агню, – аднойчы я yбачыла, як доктар Заяц гнаy сваёй кульбаю па падлозе y калiдоры… Гэта быy кавалак чалавека, сплюшчаны, як барэльеф. Толькi галава i грудзi. Барэльеф мужчыны, маладога, з бародкай. Такiх паказвалi y фiльмах пра рэвалюцыю. Адразу мне падалося, што гэта кавалак нейкага каберца цi лiнолюму. Але ён стагнаy. А доктар прыкрыкваy: Экш! Экш!.. Слухайце, чаму y вас так халодна?

– Зараз, – ускочыy са свайго yслончыка Зелба, – пашукаем чаго-небудзь надзець.

– Зараз, – падняyся Кайлюс, – запарым гарбаты.

Зелба адчынiy падсобку. Кайлюс адправiyся на двор па дровы, бо y печцы дагарэла апошняе вугольле.

Зелба знайшоy у падсобцы цёплыя спартовыя нагавiцы i такую самую кашулю, а таксама чысты бушлат. Кайлюс наладаваy дровамi плiту, запалiy агонь i паставiy кiпяцiць ваду.

Жаyнеры корпалiся кожны пры сваiм занятку, адвярнуyшыся ад жанчыны.

Зоя тым часам хуценька нацягнула на сябе цёплыя рэчы i выглядала цяпер адной зь iх, цяпер ужо траiх.

Дасьпела гарбата, i yсе трое, пасеyшы на ложках, былi гатовыя да працягу размовы.


* * *

– У той час шмат казалi пра кланаваньне, перасадкi ворганаy, пра разумных робатаy… Але я ня надта за гэтым сачыла, – прамовiла Зоя, грэючы рукi аб кубак з гарбатай. – Напэyна, рана цi позна yсё гэта мусiла перавярнуць увесь наш сьвет. Калi любую частку чалавека можна замянiць на iншую, дык гэта yжо нейкае вечнае жыцьцё атрымлiваецца.

– Так i ёсьць, – пагадзiлiся Кайлюс i Зелба.

Зоя yпершыню паглядзела на iх уважлiва, быццам вывучала.

– Выходзiць, што i вы – робаты?

– Мы не мутанты, – уздыхнуy Зелба. – Мы людзi, хоць i сапраyды шмат разоy пералепленыя.

– Але мы ня трапiлi y катэгорыю дасканалых – на мутацыю, як, напрыклад, доктар Блюм, – удакладнiy Кайлюс.

– Цiкава, у якую катэгорыю патрапiла я? – разважала yголас Зоя. – Напэyна, у нейкi „адсеy“ – каму вечнасьць не пагражае.

– Напэyна, – пагадзiлiся Кайлюс i Зелба.

Адказаць нешта дакладнае гэтыя цi то дзецюкi, цi то стогадовыя дзяды не маглi, бо нiчога ня памяталi дый толкам ня ведалi. Колькi часу сплыло пасьля iхнага прызыву на вайсковую службу, а што было да таго – даyно заменена y iхнай трансплянтаванай памяцi. Адзiнае, што цяпер у iх раптам абудзiлася цiкавасьць да таго сьвету, зь якога зьявiлася Зоя. Калi yвесь той сьвет такi, як яна, значыць, i сапраyды цiкава, якiм чынам ён скончыyся. А можа й ня скончыyся? Пакуль ёсьць Зоя.

– Тады шмат казалi пра гендэрную дыскрымiнацыю, – працягвала яна. – Але нiхто з гэтым не лiчыyся, бо жанчын стала y некалькi разоy больш за мужчын.

– Мы гэтага ня ведаем, – разам прамовiлi Кайлюс i Зелба.

– А тых, каго „адсеялi“, нашы гуманныя кiраyнiкi, каб не забiваць, сталi замарожваць, – зрабiла дапушчэньне Зоя. – І каб ня трацiць сродкi, марозiлi iх у рэках, бо yсё адно настала глябальнае абледзяненьне. Так?

– Магчыма, – сказаy Кайлюс.

– Ты разумная, – заyважыy Зелба. – Толькi мы нiколi y нашай рэчцы нiкога, апроч цябе, не знаходзiлi.


* * *

За сьляпым акенкам пастарунку пачынала сьвiтаць. І жаyнеры зазьбiралiся на агляд тэрыторыi. Цяпер iм i y галаву не прыходзiла, што на пэрымэтар выправiцца нехта адзiн, а другi будзе гатаваць сьняданак.

Папрасiлася разам зь iмi i Зоя – каб паглядзець месца, дзе яны яе знайшлi. На тое ёй выдалi цёплыя ватныя нагавiцы i валёнкi. Яна апраналася i не пераставала зьдзiyляцца iхнаму yбогаму быту. Маyляy, куды падзявалiся yсе тыя кампутары, бытавыя прылады i сродкi сувязi – ды наогул усё, чым было напоyненае жыцьцё сто гадоy назад? Тады многiя нават уявiць сабе не маглi iснаваньня без тэлевiзара, газавай плiты або цёплага клязэту i душу. Няyжо з дасягненьнем вечнага жыцьця yсё гэта страчвае сэнс? Утульнасьць i зручнасьць быту?

Жаyнеры, вiдавочна, не разумелi, пра што яна кажа, але згаджалiся зь ёю аднаслоyнымi адказамi „магчыма“, „вiдаць“, „напэyна“. Ім тое было ня толькi незразумела, але й нецiкава.

Мароз у той дзень зьменшыyся напалову – да мiнус дваццацi.

Калi yсе трое спускалiся y лагчыну, Зоя спытала, якiм чынам доктар Блюм сочыць за ахоyнiкамi стрэльбiшча? Як ён даведваецца, што нехта зь iх захварэy цi што камусьцi трэба зрабiць трансплянтацыю?

Усё адбываецца само сабою, – адказалi яны. Уся iнфармацыя – у паветры. І лекаваньне i трансплянтацыя – усё робiцца праз паветра. Ім нават i думаць пра гэта ня трэба. Іхная справа – ахоyваць тэрыторыю.

„Ага! Вось куды падзявалася yся кiбэрнэтыка – у паветра! – здагадалася Зоя. – Але ж вы самi зазiрнуць у паветра ня можаце? Што-небудзь там падгледзець, падправiць, як доктар Блюм?“

„Не, – адказалi яны, – мы y гэтым нiчога не разумеем, ды нам i ня трэба. Мы простыя людзi, а гэта справа дасканалых мутантаy“.

Калi перад самай ракой яны спынiлiся, Зоя казала пра свае пачуцьцi – як гэта дзiyна пастаяць над уласнай магiлай! І не над той, у якую ты пойдзеш, а над той, зь якое прыйшоy…

Але yчорашняе прастакутнае ямiны пад нiцай вярбой не было.


* * *

Прыцярушаны сьнегам лёд уяyляy сабою роyнядзь, зусiм непразрыстую, шэрую i каламутную. Нават водарасьцяy у замерзлай рацэ разгледзець было нельга.

Кайлюс пачаy мiтусьлiва аглядацца, думаючы, што ямiна можа быць у iншым месцы, крокаy дзесяць сюды-туды. А Зелба выказаy дапушчэньне, што рэзкi перапад тэмпэратуры мог згладзiць ямiну ды зрабiць каламутнай падлёдную вiдзежу.

Зою адсутнасьць „магiлы“ зусiм не зьдзiвiла. Яе зьдзiвiла iншае: рачны краявiд раптам падаyся ёй знаёмым. Ён нагадаy ёй мясьцiну каля iхнага лецiшча пад горадам, дзе яна гадавалася. Праyда, ужо шмат гадоy на тым лецiшчы яна не была i нiколi не бывала там узiмку, таму yражаньне магло быць памылковым. Хаця…

На зваротным шляху яна спыталася, цi адбываюцца на стрэльбiшчы вучэньнi? Напэyна, калiсьцi адбывалiся. Але з часоy свайго прызыву Кайлюс i Зелба ня могуць прыгадаць анi стрэлаy, анi каб некага тут муштравалi.

Ясна, – зрабiла выснову Зоя. – Мабыць, i войска нiякага yжо сто гадоy няма. Мабыць, – пагадзiлiся жаyнеры. Але iхная задача – не страляць, а сачыць за парадкам. Усё, што iм трэба для службы i быту, дастаyляе сюды вялiкая вайсковая машына.

Значыць, i на танцы вы нiкуды ня ходзiце, i зь дзяyчатамi не сябруеце, – працягвала Зоя. – Зразумела. Хiба можа быць каханьне, калi жывеш вечна? Дакладней, хiба можа быць каханьне, калi няма сьмерцi.

Але ж i жыцьцём вашую несьмяротнасьць не назавеш. Чалавечым жыцьцём. Няyжо, каб стаць неyмiручым, трэба ператварыцца y целюка, – падумала яна, але, натуральна, гэтага не сказала. Яна сказала: Хлопцы, а цi не задацца б вам думкай, чаму вы нiчога такога ня ведаеце i вам нiчога такога ня хочацца? Вы ж ужо парушылi рэглямэнт, калi дасталi мяне з ракi, калi ажывiлi, калi перасталi хадзiць на агляды i цэлую ноч, замест сну, бавiлi час за гутаркай. Так? І нябёсы праз гэта на зямлю не звалiлiся. Значыць, можна й яшчэ нешта зрабiць такое, свавольнае.

– У прынцыпе, можна, – сказаy Кайлюс.

– Чаму б i не, – пагадзiyся Зелба. – Хоць мы зможам нешта рабiць толькi да той мяжы, да якой дазволiць нам доктар Блюм. Але гэта сапраyды цiкава. Пабачым.


* * *

За сьняданкам Зоя пачала прыдумляць свой плян.

– Вось глядзiце. Я yжо не зьдзiyляюся таму, што мiнула сто гадоy. Бо нiчога iстотнага не зьмянiлася. А гэта значыць, што сто гадоy, што тысяча, што адзiн год – няважна. І чаго тады вартая ваша несьмяротнасьць? Таго, каб нiкуды не iмкнуцца, нiчога не жадаць, нi пра што ня марыць? Каб жыць, усё адно як памёршы? Такая несьмяротнасьць папраyдзе нагадвае сьмерць, якая yжо надышла. Вы iснуяце не y нармальным сьвеце, а y нейкiм прыдуманым „тым сьвеце“. Так?

– Так, – сказаy Зелба. – І што нам цяпер, адмовiцца ад вечнага жыцьця, якое, па-твойму, насамрэч – вечная сьмерць?

– Вядома! Бо iмкнуцца, жадаць, марыць – вось што такое жыць. Рабiць нейкiя карысныя штукi, а не хадзiць, як завядзёны, вакол гэтага дурацкага стрэльбiшча, купляючы сабе такiм чынам вечную магчымасьць хадзiць вакол стрэльбiшча. Наадварот, увесь сэнс у тым, каб пасьпець адчуць каштоyнасьць жыцьця, каб сьпяшацца, рызыкаваць, рабiць нестандартныя yчынкi. Сьмерць у тысячу разоy важнейшая за несьмяротнасьць.

– Ты прапануеш нам забiць сябе? – спытаyся Зелба.

– Не.

– Яна хоча, каб мы забiлi доктара Блюма i такiм чынам зламалi yсю схему, – азваyся Кайлюс. – Але доктар Блюм несьмяротны.

– Ды не! Я хачу сказаць, што вы са сваiм стрэльбiшчам iснуяце y iншым вымярэньнi. Сёньня на рэчцы не было yчорашняй ямiны, зь якой вы мяне дасталi, праyда? І краявiд падаyся мне знаёмым. Калi yскараскацца на супрацьлеглы бераг, там будзе поле, так?

– Так.

– А за полем – бярэзьнiк. Так?

– Так.

– Маладыя бярозавыя пасадкi. Так?

– Так.

– І што, усе сто гадоy там маладыя пасадкi?

– Так.

– А y бярэзьнiку пачынаецца дарога.

– Гэтага мы ня ведаем, бо нiколi туды не даходзiлi. Поле yжо за межамi нашай тэрыторыi.

– Ну правiльна! І тая дарога вядзе да нашага лецiшча.

– Ты прапануеш, каб мы туды пайшлi?

– Чаму б i не? Праyда, гэты паход будзе азначаць канец вашае неyмiручасьцi.


* * *

Жаyнеры задумалiся, i Зоя ня стала перабiваць iхнага задуменьня. Яна разважала пра сваё.

Як жа шмат высiлкаy людзi патрацiлi на тое, каб дасягнуць вечнага жыцьця. Ведалi б яны, якая гэта нецiкавая штука – несьмяротнасьць!

– І што мы будзем там, на тваiм лецiшчы, рабiць? – раптам спытаyся Кайлюс.

– Ну, хоць бы запарым кавы, агледзiмся i пойдзем на аyтобус. Сядзем i праз паyгадзiны будзем у горадзе.

– Самаволка, значыць, – прыгадаy забытае слова Кайлюс.

– Пяць сутак губы, – падыграy яму Зелба.

– Але ня факт, што yсё так i ёсьць насамрэч, як ты кажаш, – засумняваyся Кайлюс, – дарога y бярэзьнiку, лецiшча, аyтобус, горад. Нам i праyда нiчога ня хочацца, бо yсе жаданьнi панiклi за гэтыя сто гадоy пасьля прызыву. Калi ты yзбудзiла y нас цiкавасьць да сябе, дык… Нiчога добрага я y гэтым ня бачу.

– Спроба не хвароба, – сказаy Зелба. – Толькi я таксама ня ведаю, што нам рабiць у тым горадзе. Ты там жывеш i цябе туды цягне. А мы з нашай шмат разоy пералепленай сьвядомасьцю таксама цягнемся туды, дзе прывыклi. Гэта значыць, сюды.

– Тады я пайду адна!

– Зь iншага боку, – сказаy Кайлюс, – ня факт, што мы можам адпусьцiць цябе. У нашым рэглямэнце сказана толькi пра затрымку жывёлаy. Але ж i чалавек у нейкiм сэнсе жывёла…

– Хадзем усе разам, – пастанавiy Зелба. – Прынамсi, да бярэзьнiку.


* * *

Калi за высокiм супрацьлеглым берагам ракi яны ступiлi на засьнежанае поле, пачало шарэць. Нечакана Зоя адчула, што не пазнае гэтых мясьцiн. Але жаyнерам яна нiчога не сказала. Наперадзе сапраyды бялеyся бярэзьнiк. Толькi быy ён дзесьцi вельмi далёка, бо вельмi вялiкiм аказалася поле.

Яны iшлi моyчкi, гатовыя да любога павароту падзеяy. Жаyнерам зноy падабалася iхнае свавольства, але нi на хвiлю не забывалiся яны i пра доктара Блюма.

Зоi патроху рабiлася страшнавата – яна yжо зразумела, што гэта ня той краявiд. Поле напраyду было агромнiстае, а бярэзьнiк, разам зь iхным наблiжэньнем да яго, ператвараyся з маладых пасадак у векавечны гай. Імклiва цямнела. Да таго ж пасыпаy сьнег i yзьняyся вецер.

Няyжо гэта тыя, знаёмыя зь дзяцiнства мясьцiны, толькi – праз сто гадоy? Няyжо yвесь гэты час яна насамрэч праляжала y скутай iльдом рацэ? Няyжо гэта yсё ня вусьцiшны сон, а рэчаiснасьць? І ня будзе нiякай дарогi, нiякага лецiшча, нiякага гораду?

Нiякай дарогi y бярэзьнiку не было.

Велiчэзныя дрэвы матлялi даyгiмi кудламi сваiх шатаy, атрасаючы зь iх ледзяшы, якiя шклянымi пацеркамi рассыпалiся па сьнежным шарпаку. Сьцямнела зусiм.

Зоя калацiлася, ня могучы справiцца са сваiм страхам. Жаyнеры пераступалi з нагi на нагу. Што iм станецца, калi y iх наперадзе вечнае жыцьцё.


* * *

Так цi йнакш, нешта прыдумаць мусiла яна. А яна не магла, ня ведала што. І яны гэта бачылi. Таму yрэшце сказаy Кайлюс:

– Нам трэба вяртацца. Будзем лiчыць, што экспэрымэнт ня yдаyся. Ня ведаю, што нам будзе, калi адпусьцiм цябе, але y рэглямэнце пра гэта нiчога не сказана. Таму iдзi на сваё лецiшча ды едзь у свой горад. А мы пойдзем у свой пастарунак.

Гледзячы на Зою, можна было адчуць, што нiчога горшага для чалавека гэты бессардэчны робат прыдумаць i ня мог. Зоiн адчай гатовы быy дасягнуць найвышэйшага роyню. У такiх выпадках звычайна жаночая iнтуiцыя раптоyна знаходзiць выйсьце.

Кайлюс ужо памкнуyся быy рушыць назад, але яго прыпынiy Зелба:

– Чакай. Але куды яна пойдзе? Нiякай дарогi няма!

– Можна iсьцi памiж дрэваy, – сказаy Кайлюс. – Я падумаy, што яшчэ невядома, калi мы больш парушым рэглямэнт – калi адпусьцiм яе, цi калi затрымаем.

– Трэба, каб яна сама вырашыла, што ёй рабiць, – сказаy Зелба. – Нам дык заyсёды доктар Блюм падкажа, а ёй… Можа быць, спытацца y доктара Блюма? Ён усё чуе.

Гэтага iхнага дыялёгу было дастаткова, каб Зоя канчаткова дала рады сваiм пачуцьцям.

– Ня трэба, – сказала яна. – Я гэта yсё прыдумала, я й буду вырашаць. Мы чаго хацелi? Жыць, рухацца, шукаць. Ну й няхай цяпер цёмна. Ну й нiчога, што бярозы старыя. Але самае апошняе глупства – вяртацца y ваш пастарунак i працягваць хадзiць на агляды. Трэба iсьцi наперад, а не кругамi. І нiчога не баяцца. Я магла б пайсьцi далей адна, але я жанчына, i мне страшна. Вы мусiце iсьцi са мною.

Апошнiя словы прагучалi як загад.

– І куды мы пойдзем?

– Не бывае лесу безь сьцяжынаy. Пойдзем ускрайкам, пакуль не пабачым сьцяжыну.


* * *

Досыць хутка iм сапраyды адкрылася сьнежная палоска з прыцярушанымi сьлядамi чаравiкаy. Яна вяла y бярэзьнiк i гублялася памiж дрэваy.

Ішлi павольна, бо ня ведалi, нават не yяyлялi сабе, што iх чакае наперадзе.

Цяпер ужо i гай выглядаy не такiм страшным, як перад тым. Белыя ствалы дрэваy, белы сьнег на зямлi быццам наyмысна асьвятлялi iхны шлях уначы.

На душы y Зоi зрабiлася ня так маркотна, бо yсё ж такi быy нейкi рух, i яна была не адна. Можна было далей выпытваць пра што-небудзь у гэтых „целюкоy“.

– Цiкава, а што праз сто гадоy адбылося з асваеньнем космасу? – кiдала яна пытаньне y паветра.

– Яго асвоiлi, – адказалi жаyнеры.

– А з тэлебачаньнем, з iнтэрнэтам, з шоy-бiзам ды мас-культам?

– Ня ведаем, нiчога такога няма.

– А дзе жыве доктар Блюм?

– Мы ня ведаем.

– Мне здаецца, што ён жыве y вас, у нас у галаве. У кожным чалавеку жыве доктар Заяц. З драyлянай мядзьведжай галавой пад чорным бляскам, з кавенькай i крыкам: Экш! Экш!

– Мы ня ведаем.

– Магчыма, я пераблытала краявiды, але нешта мне падказвае, што yсё адно мы выйдзем да нармальнага сьвету.

– Чаму ты так думаеш?

– Бо цяпер вы жывяце y маiм жыцьцi, а ня я y вашым.

– Мы страцiлi несьмяротнасьць?

– Думаю, так. Што вы цяпер адчуваеце?

– Ты нам падабаесься.

Трэба сказаць, што гэта яны адчувалi ад самай першай сустрэчы зь ёю. Але калi ты жывеш вечна, твае пачуцьцi ня маюць анi значэньня, анi сэнсу. Цяпер жа, у гэтым бярозавым гаi, калi жаyнеры пазбавiлiся несьмяротнасьцi, iхныя сэрцы заходзiлiся ад прысутнасьцi Зоi побач зь iмi.


* * *

Тым часам бярэзьнiк скончыyся, i сьцяжына вывела iх на iншае поле, што дыбiлася высокiм засьнежаным узгоркам. Што там, за iм? Пытаньне рытарычнае. Рэч у тым, што чаканьне чагосьцi невядомага стамляе, як i yсякае чаканьне, i ператвараецца y манатоннае нiшто. Гэтае нiшто паступова апанавала Зою, дадалiся бяссонныя ночы i нясьпешная разьмераная хада. Зоя нiбы заснула, iдучы. У галаве круцiлiся yсялякiя вiдзежы, што прапаноyвалi свае працягi гэтай гiсторыi.

Быццам голас цыркавога канфэрансье крычаy у залю: Што? Што далей будзе з нашымi героямi? Пра гэта напiсана мноства кнiг! Безумоyна, нас чакаюць новыя, яшчэ больш захапляльныя прыгоды! Нашым героям не аднойчы давядзецца абхiтрыць злога доктара Блюма, пераадолець шматлiкiя самыя неверагодныя перашкоды, пабываць на канi i пад канём, перш чым адмысловая камiсiя вярхоyных камiсараy прызнае iх траiх годнымi найвышэйшай катэгорыi дасканаласьцi, i яны нарэшце стануць мутантамi! Кайлюс атрымае замест ног самаходнае шасi, Зелба – новую драyляную галаву i будзе падобны да насарога, а Зоi дастанецца русалчын хвост! Аркестра – „туш“!

Усё навакольле ашчэрылася залiвiстым сьмехам мноства чалавечых ратоy. Зьвiнелi трубы i лiтаyры, а канфэрансье працягваy свой узьнёслы маналёг. Фокус-покус! Цяпер кожны зь iх паселiцца y кiмсьцi з нас i будзе найвялiкшаю засьцярогаю ад свавольства. Доктар Кайлюс сочыць за мной, – шапну я табе на вуха. А за мной, – адкажаш ты, – доктар Зелба! Гэта што, – скажа трэцi з нас, – за мной пiльнуе сама доктар Зоя!

Некалi так будзе абавязкова! І нам таксама, каб пазбавiцца ад сваiх дактароy, трэба будзе разьвiтацца з думкамi пра несьмяротнасьць, – гэта yжо не канфэрансье, бо словы прамоyленыя голасам Зоi y ейнай жа галаве. Яна машынальна перастаyляе ногi i пры тым дрэмле, i адна вiдзежа y ейным сьне зьмяняецца на iншую.

Яны iдуць мiж маленькiх хвоек, i цяпер ужо ня Зоi, а жаyнерам краявiд падаецца знаёмым. І нiчога дзiyнага, бо яны выходзяць да свайго пастарунку на стрэльбiшчы.

Каля будынку зь белага сылiкату стаiць вялiзная вайсковая машына.

У пастарунку гарыць сьвятло, i падарожнiкi зазiраюць у шыбу. Пасярод пакою яны бачаць маленькага чалавека y белым халаце з чорнаю мядзьведжаю галавою. Ён стукае палкай у падлогу i, гледзячы проста на iх, крычыць: Экш! Экш!

– Цяпер дакладна ня стаць нам мутантамi, – расчаравана кажа Кайлюс.

– А мы так спадзявалiся, што не цяпер, дык гадкоy праз сто… – азываецца Зелба.

І толькi Зоя маyчыць. Жаночая iнтуiцыя падказвае ёй, што гэта ня так, што папраyдзе yсё наадварот, што яны на верным шляху. Бо, праyду кажучы, хто ж ня хоча жыць вечна?

Толькi ня yсiм дадзена. Азiрнуyшыся, Кайлюс i Зелба нiкога побач з сабой ня бачаць. І яны y адзiн голас крычаць:

– Зоя!


* * *

Крык абудзiy яе акурат у той момант, калi яна гатовая была yпасьцi на сьнег. Небясьпечна спаць iдучы.

Сьцяжына, што вывела iх да yздыбленага поля, павярнула yлева i стала спускацца y нiзiну, парослую хмызьняком. Неyзабаве перад iмi паyстала вялiкая пустка, на yскрайку якой стаяy будынак зь сылiкатнае цэглы.

– Кола замкнулася, – сказала Зоя.

– Але гэта ня наш пастарунак, – насьцярожылiся жаyнеры.

Не змаyляючыся, усе трое рушылi да будынку, у вакенцы якога гарэла сьвятло. Спачатку яны зазiрнулi y шыбу.

У звычайным вайсковым пакоi двое жаyнераy сядзелi за сталом i елi кашу. Зоя пазнала y iх Кайлюса i Зелбу, дакладна такiх самых, якiя стаялi поруч зь ёю.

Напэyна, самi Кайлюс i Зелба нiчога такога не падумалi i моyчкi чакалi загаду.

– Ну што, – спыталася Зоя. – Хадзем знаёмiцца?

Яна пагрукала y дзьверы, i праз хвiлiну ёй адчынiy той, якi быy Кайлюс.

– Здароyцека, – павiталася Зоя. – Мы да вас на агеньчык.

Той, якi Кайлюс, моyчкi адступiy убок, даючы дарогу гасьцям.

– Ну вось, – пачала знаёмства Зоя. – Мяне завуць Зоя, гэта мае сябры. А вас як завуць?

– Кайлюс, – адказаy той, якi Кайлюс.

– Зелба, – адказаy той, якi Зелба.

Зоiны кумпаны пераглянулiся:

– Нас таксама завуць так.




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/syargey-dubavec/cini-karabel-u-blakitnym-mory-plyve/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


