Інфанта i аднарог
Сяргей Балахонаy


У адной са школаy, здавалася б, тыповага беларускага горада пачатку ХХІ ст. пяты год працуе малады настаyнiк i лiтаратар Эрнест Скiргайлавiч Баластоyскi. За пару дзён да новага навучальнага года яго раптоyна прызначаюць класным кiраyнiком у зусiм няпросты выпускны клас. Настаyнiк з неахвотай бярэцца за гэтую справу, паралельна адзначаючы цiкавасць да сваёй асобы як з боку каляжанак ды старшакласнiц, так i з боку загадкавай КНАКС – Камiсii па надзвычайнай ахове культурнай спадчыны, супрацоyнiк якой папярэджвае яго пра верагоднасць сутыкнення са з’явамi звышнатуральнага парадку. Навучальны год робiцца для Баластоyскага сапраyдным выпрабаваннем, у якiм вычварна пераплятаюцца педагагiчныя нягоды, несупадзеннi каханняy i нават цэлыя сусветы, куды фантастычным чынам рэгулярна «засмоктвае» настаyнiка. Што страшней – настаyнiцкая руцiна цi ноч пры калiнавым мосце? Што больш складана – выхоyваць праблемных выпускнiкоy цi змагацца за каханне пад свiнцовым дажджом Сталiнграда? Цi здолее галоyны герой развязаць клубок праблем, каб знайсцi галоyнае – разуменне i yзаемнасць пачуцця? Адказы на гэтыя пытаннi можна атрымаць, прачытаyшы новы раман Сяргея Балахонава «Інфанта i аднарог».





Сяргей Балахонаy

Інфанта i аднарог


Вользе


		Гэта прыгожая iлжа,
		Гэта цудоyнае адмаyленне.
		Такая прыгожая iлжа, што верыш ёй.

    Джарэд Лета

А yкруг мяне стаяць старожы, гатовыя вароты расчынiць, калi я мыта аплачу душы маёй аздобамi.

    Вацлаy Ластоyскi

		Сквозь
		Толщу микросхем ваш взгляд,
		Как звезда, далёк,
		На пути на млечном.

    Вiктар Аргонаy

		Заплыy сiзы сiлязенька,
		Ой, заплыy сiзы сiлязенька
		На чужую старану.

    Беларуская народная песня

		З мiлосцю да цябе сыду y зямлю,
		З мiлосцю да цябе з зямлi yздымуся.

    Амар Хаям




© С. Балахонаy, 2015

© Логвiнаy, выдавец, 2015





Ад рэдакцыi


Гэты раман павiнен быy выйсцi яшчэ на пачатку стагоддзя. З шэрагу iнтэрв’ю Сяргея Балахонава i yскосных звестак, якiя паходзяць ад iншых людзей таго часу, вынiкае, што твор меркаваyся да папяровай публiкацыi y перыяд памiж выданнямi празаiчных зборнiкаy «Імя грушы» i «Зямля пад крыламi Фенiкса», то бок мiж 2005 i 2012 гадамi паводле старога календара адпаведна. Сам аyтар нi y тыя часы, нi y значна пазнейшыя не прызнаваyся, што ж менавiта стала загваздкай, якая не дазволiла раману з’явiцца на чытацкi суд.

У гутарцы з журналiсткай партала «Дбалая вядзьмарка» (2045 г.) пiсьменнiк усяляк ухiляyся ад адказаy на пытаннi наконт гэтага рамана, гаворачы нешта няyцямнае пра самалёт, якi так i не здолеy узляцець. Схiльнасць Сяргея Балахонава да мiстыфiкацыяy спарадзiла y даследчыцкiх колах гiпотэзу, што рамана «Інфанта i аднарог» папросту нiколi не iснавала, што лiтаратар наyмысна yводзiy у зман зацiкаyленую публiку, а колькi чалавек з яго сяброyскага атачэння пры нагодзе падыгрывалi яму. Такая гiпотэза вельмi працяглы час лiчылася адзiна дакладнай.

Падобнага кшталту yяyленнi не здолеy змянiць нават адшуканы y сярэдзiне стагоддзя каталог з бiблiяграфiчнай прыгадкай урыyка з названага рамана, апублiкаванага y гомельскiм лiтаратурным альманаху «Палац» (2014 г.). Па-першае, нiводны асобнiк альманаху на той час не быy знойдзены. Па-другое, гомельскае паходжанне гэтага выдання спарадзiла здагадку, што i тут не абышлося без мiстыфiкацыi з боку гамяльчанiна Сяргея Балахонава. Аднак у 2067 г., то бок праз два гады пасля смерцi аyтара, адзiн з супрацоyнiкаy нашага iнстытута зрабiy сенсацыйнае адкрыццё: на беластоцкiм букiнiстычным кiрмашы сярод выданняy, прысвечаных архiтэктуры, выпадкова знайшоyся той самы нумар «Палаца», i фрагмент з рамана «Інфанта i аднарог» там сапраyды прысутнiчаy.

Гэтае адкрыццё змусiла даследчыкаy заварушыцца. Пачалiся пошукi любой iнфармацыi, якая магла б вывесцi на iншыя фрагменты цi нават на поyны тэкст страчанага твору. У 2070 г. наш iнстытут мусiy прадаць танк, каб атрымаць сродкi для комплекснай працы y архiвах старога iнтэрнэту. Праца праводзiлася па многiх напрамках. Пошукi слядоy рамана Сяргея Балахонава з’яyлялiся мiж iх адным з прыярытэтных. Вынiкам, на жаль, стала толькi знаходка аyдыёфайла з дзiyным музычным трэкам «Альбо я, альбо Алiса», якi датуецца 2012 г. Рэфрэнам у iм паyтараюцца некалькi сказаy з рамана. Эксперты высветлiлi, што голас на трэку належыць самаму аyтару.

З аднаго боку знаходка yскосна пацвярджала здагадкi асобных даследчыкаy, што раман «Інфанта i аднарог» для спадара Сяргея быy вельмi важным творам. З iншага ж – маштаб даследаванняy пасля выяyлення згаданага аyдыёзапiсу звузiyся да мiнiмуму. На пачатку 70-х гг. працу працягвалi, па сутнасцi, толькi два чалавекi – Жыгiмонт Цыбульскi i Крысцiна Абрамовiч. Яны перакапалi масу yспамiнаy людзей, якiя, так цi iнакш, маглi быць звязаныя з гомельскiм пiсьменнiкам. Сярод iх атрымалася выявiць згадку пра «зялёную тэчку» – адмысловую пластыкавую капэрту для папер, дзе захоyвалася, вiдаць, папярэдняя версiя рамана, з якой Сяргей Балахонаy пазнаёмiy, прынамсi, трох чытачак.

Ухапiyшыся за гэтую згадку, даследчыкi зладзiлi выправу y Гомель. Выправу вельмi рызыкоyную, калi yлiчваць тое, чым стаy Гомель пасля сумнавядомых здарэнняy 2051 г. Да таго ж наiyна было меркаваць, што «зялёная тэчка», пакiнутая там блiзу 2011 г., магла праз столькi гадоy захавацца. Ж. Цыбульскi i К. Абрамовiч, захопленыя прагай адшукаць страчаны раман, не зважалi нi на якiя акалiчнасцi. Але iх лiтаратуразнаyчая авантура не дала жаданага плёну. Да таго ж абодвум давялося з баямi пакiдаць частку Гомеля, кантраляваную чужанiцамi i перародкамi. Наша навука ледзь не страцiла двух найбольш адданых сваёй справе людзей, а яснасцi са знаходжаннем рамана «Інфанта i аднарог» так i не дадалося. Росшукi y чарговы раз зайшлi y тупiк.

Сiтуацыя кардынальным чынам перамянiлася летась. Адзiн з эстонскiх рэйнджараy, якi мае пэyны сантымент да беларускай лiтаратуры, здабыy на Готландзе паyдзясятка «цвёрдых дыскаy» – перазапiсвальных запамiнальных прыладаy, якiя яшчэ паyстагоддзя таму выкарыстоyвалiся y бальшынi кампутараy. Здабытыя прылады эстонец ласкава перадаy нашаму iнстытуту на yмовах захавання ананiмнасцi. Адзiн з перададзеных iм дыскаy утрымлiваy вялiкую колькасць iнфармацыi, якая так цi iнакш тычылася Сяргея Балахонава. Адразу yзнiкла думка, што y нашы рукi трапiy дыск з яго асабiстага кампутара. Далейшае ж больш стараннае вывучэнне змесцiва змусiла прыйсцi да высновы, што гэта была запамiнальная прылада з кампутара кагось з аматараy тагачаснай лiтаратуры. Да таго ж з набору файлаy, якiя цудам захавалiся на прыладзе, цяжка зразумець, належала яна паспалiтаму чытачу цi якомусь лiтаратуразнаyцу.

Даследчыкi працягваюць займацца высвятленнем гэтага пытання y адной з лабараторый нашага iнстытута. Але можна смела сцвярджаць, што галоyнае адкрыццё yжо адбылося. Ім стаy тэкставы файл з лiтаратурным творам, iдэнтыфiкаваным намi як раман «Інфанта i аднарог». Пакуль цяжка сказаць, з якой версiяй гэтага твора мы маем справу – пачатковай цi дапрацаванай. Апошнiя змены y файл уносiлiся y 2030 г., то бок незадоyга да першага пiку «непажаданых падзеяy».

Змены якога парадку былi yнесеныя тады, невядома. Сучасная тэхнiка не валодае магчымасцямi для высвятлення падобных пытанняy. З iншага боку – немагчыма дакладна сцвярджаць, цi не рэдагаваyся гэты канкрэтны тэкст цягам колькiх дзесяцiгоддзяy рознымi людзьмi. Асобныя прыкметы такога рэдагавання y рамане можна заyважыць часам вельмi выразна.

Натуральна, што знаходка патрабуе пiльнай увагi з боку спецыялiстаy. Яе рознабаковае даследаванне будзе працягвацца яшчэ не адзiн год. Раману неабходны грунтоyны аналiз i вычарпальныя каментары. Спадзяемся, што другое яго выданне мы зробiм з улiкам плёну шырокага фронту даследчай працы. Сёлета ж да публiкацыi выяyленага буйнога твора Сяргея Балахонава нас прыспешвае наблiжэнне сотых угодкаy з дня яго нараджэння. Гэтая публiкацыя, адмыслова зробленая на паперы, ёсць нашым жэстам павагi да аyтара, яго творчасцi i памяцi аб iм.



    Ігнат Чарнаждан, камандзiр партызанскага злучэння «Інстытут беларускай лiтаратуры», 2077 г.




1


Той жнiвень выдаyся нагвалт спякотным. Я, як заyсёды, выйшаy на працу з летняга адпачынку адным днём раней. Не таму, што мне аж задужа карцела хутчэй прыйсцi y школу, а таму, што зноy аблiчыyся з працягласцю адпачынку. Раней я yвесь час забываyся даплюсаваць да агульнай колькасцi адпачынкавых дзён вялiкае дзяржаyнае свята – Дзень Рэспублiкi. Але той жнiвеньскай парою мне пашчасцiла забыцца, што яшчэ адзiн дзень мне быy гарантаваны кантрактнымi yмовамi. Руслан Альгердавiч, наш паважаны дырэктар, традыцыйна зрабiy выгляд, што здзiвiyся майму заyчаснаму з’яyленню. Я ж пацiснуy плячыма i сказаy, што мне не шкада ахвяраваць лiшнiм вольным часам дзеля карысцi роднае yстановы адукацыi.

Можа быць таму я з казачнай асалодай штодня драбiy цаглiны, каб атрыманай у вынiку друзоyкай аздобiць школьныя клумбы. Работа не была ювелiрнай i адбывалася пад праменнем бязлiтаснага сонца, якое, здавалася, на паyстаyкi yладкавалася y гестапа. Шчыраваць на гэтай iнтэлектуальнай нiве давялося не аднаму мне. Настаyнiк чортава тузiна еyрапейскiх моваy Вальдэмар Мiкiтавiч Мiроненка рабiy гэтую справу асобна ад астатнiх у прахалодзе школьных сутарэнняy пры святле цьмянай лямпачкi на 40 ват i y заклапочаных роздумах пра макраэканамiчныя працэсы ва yласных кiшэнях. Цаглiны ён крышыy павольна, але ператвараy iх амаль у парашок. Гэта мяне бянтэжыла. Я таксама бiy цэглу нетаропка, але аскепкi yрэшце атрымлiвалiся дужа кабанiстыя. Спытаyшы y Мiроненкi парады, я атрымаy у адказ хiтрую yсмешку i бясплатную ангельскую прыказку: «Кепскi работнiк свае iнструменты ганiць». Няyлоyнасць i прыказкi з прымаyкамi былi яго галоyнымi адрознымi рысамi.

Побач са мной на школьным двары каля спартовай пляцоyкi тую ж самую работу выконвалi два маiх iншых калегi. Непапраyны пафiгiст i дыскутант Яраслаy Леанiдавiч Майсюк, хаця i быy частковым цёзкам на прозвiшча знанага паэта-песеннiка, паэзii yсё ж не любiy. Але абагаyляy прозу. Ды не проста прозу, а прозу жыцця. Абагаyляy за yсе выбрыкi i нечаканасцi, якiя цяжка было прыдумаць самаму таленавiтаму пiсьменнiку нашай, як яму здавалася, безнадзейнай планеты. Такiм пiсьменнiкам ён лiчыy аднаго расiйскага фантаста, што yдала эксплуатаваy тэму барацьбы мiж святлом i цемрай. Вось жа i Майсюк следам за тым фантастам падзяляy усё чыста на святло i цемру, i нядбалым вучням (а выкладаy ён фiзiку) даводзiлася зусiм нясоладка апынацца y катэгорыi «iншых цёмных». Пад пiльным наглядам бога Ра, якi зухавата спальваy нам плечы, Ярык прымудраyся да yсяго палiць цыгарэцiну i разважаць пра высокiя матэрыi, накшталт маральных аспектаy прысутнасцi зямлян на Марсе.

А вось Дзянiс Давыдавiч Іскалiеy – палкоyнiк запасу, колiшнi ваенрук, а тагачасны выкладчык курсу «АБЖ», якi выглядаy гадоy на шэсцьдзесят – нязменна гаварыy пра сэкс. Дакладней ён гаварыy пра што заyгодна, але yрэшце збiваyся на сэксуальную тэматыку. Толькi той факт, што стары колiсь чытаy у паyарыгiнале творы Імануiла Бацькавiча Канта, ратаваy нас ад пытанняy пра колькасць пакаштаваных за лета жанчын. Зрэшты, Дзянiс Давыдавiч увесь час дзiвiyся, чаму, працуючы y амаль выключна жаночым калектыве, нi я, нi Ярык не карыстаемся становiшчам. «Хлопцы, працы ж непачаты край!» – усклiкаy ён, маючы на yвазе не тройчы выклятыя цаглiны, а yсiх нашых паважаных каляжанак. Я y тысяча першы раз прапускаy гэтыя словы мiма вушэй, усмiхаyся i, залiты вiленскiмi вёдрамi поту, працягваy махаць малатком, удаючы з сябе Тора.

На спортпляцоyцы вiлiся дзецi i адзiн пераростак, якога y свой час ледзьве справадзiлi пасля дзявятага класа. Ён выхваляyся паляyнiчымi трафеямi свайго бацькi. Сябручкi i слухалi яго, i назiралi за нашай працай, не разумеючы яе сэнсу. І хоць цiкаyнасць даймала, спытаць наyпрост яны не наважвалiся. Іхняя yвага трохi злавала, бо даводзiлася пачувацца бясплатным клоунам на арэне месяцавага цырку. Але ж – цярпi, казача, не выпадае iначай. Бiццё цэглы пад прыцэлам чужых вачэй працягвалася.

– Дзяyбi, дзяyбi, Эрнесцiк. Сонца яшчэ высока, – пакеплiваy з мяне Іскалiеy. – Падзяyбеш, каб потым было спраyней дзеткам на yроках аб правах чалавека расказваць.

– Аб натуральных? – з панурай усмешкай удакладнiy я.

– Аб натуральных, аб звышнатуральных, аб усiх чыста, – крахтаy ён, разбiваючы чарговую белую блочыну.

– Але ж, Эрнесце, табе i шанцуе з тваiмi прадметамi, – зарадзiy Майсюк. – Чалавек! Грамадства! Дзяржава! Проста песня! Прыйшоy на yрок i размаyляй пра што хочаш, спрачайся колькi yлезе. На фiзiцы асаблiва не паспрачаешся. Закон Ома ёсць законам Ома. А yраyненне Ван-дэр-Ваальса ёсць ураyненнем Ван-дэр-Ваальса. Нi yцяць, нi yзяць, нi на выпiyку пазычыць.

– Каб жа яны хацелi спрачацца, – уздыхнуy я, разумеючы, што займеннiк яны прагучаy з гэткай жа экспрэсiяй, як назоyнiк aliens з вуснаy гераiнi класiчнага фантастычнага трылера пра барацьбу зямлян супраць касмiчных монстраy. – Не, бываюць канечне y кожным класе аматары языкi пачасаць. Але часцяком не дзеля развiцця шэрага рэчыва, а каб толькi мне зубы замовiць ды пацягнуць на yроку час… – Дык ты ж i сам палялякаць не супраць. Асаблiва з дзяyчатамi. Хiба не так? – упёк Ярык.

Я сумеyся. Такога кшталту пытаннi звычайна заганялi мяне y анталагiчны тупiк, клiкалi на дапамогу кагнiтыyны дысананс, каб супольнымi намаганнямi добранька набiць морду маральнаму закону yва мне. Скажаш праyду – кепска, схлусiш – заyважаць, што хлусiш. Акурат таму я прамаyчаy, узяyшыся перасыпаць набiтую друзоyку з посцiлкi y кардонную пушку.

– Я на клумбы, – змрочна прамармытаy я.

– Бач якi суворы, – усмiхнуyся Дзянiс Давыдавiч.

Трымаючы пушку за днiшча, я павалок каштоyны ладунак задворкамi школьнага будынку. У вузкаватым праходзе мiж майстэрнямi i бетоннай агароджай давялося абмiнаць кабет з нейкай суседняй канторы. Бабёнкi старанна yсмоктвалi дым сваiх ментолавых цыгарэтаy i глядзелi на мяне, як сарокi-вароны на параненага волата. Урэшце я дабрыy да запаветных земляy, дзе yжо былi падрыхтаваныя паглыбленнi y выглядзе прамянёy. «Як на колiшнiм сцягу Японii», – мiжволi падумалася мне. Я выгрузiy змесцiва сваёй тары, нахiлiyся i стаy рукамi размяркоyваць кавалачкi цэглы па yсёй паверхнi, уяyляючы сябе сiвагаловым японцам у садзе камянёy будысцкага храма рёандзi.

		Што Захад, што Ўсход…
		Паyсюль халодны вецер
		Студзiць мне плечы.

Працуючы настаyнiкам, я прызвычаiyся практычна да yсiх магчымых i немагчымых работ па-за межамi службовага абавязку. Таму на свае рачкаваннi y клумбах асаблiва не наракаy. «Толькi б без класнага кiраyнiцтва», – цi не yголас сфармуляваy я свой галоyны на той момант прафесiйна-экзiстэнцыйны пасыл.

– Вы яшчэ не кончылi? – пачуyся за спiнай голас настаyнiцы ангельскай мовы Лii Навумаyны Келдышавай.

– З вамi кончыш, – неахвотна азваyся я.

– Ну, i грубiян жа ты, Баластоyскi! – зусiм не жартам раззлавалася каляжанка.

Лiя мела наконт мяне пэyныя намеры. І як толькi я дазваляy сабе рэплiкi падобныя згаданай вышэй, у нашых дачыненнях надараyся кароткатэрмiновы карыбскi крызiс. Але нораву яна была адлiглiвага i звычайна на наступны дзень пачыналася мiжнародная разрадка. Памятаючы гэта, я пакiнуy яе словы без каментараy i толькi памахаy рукой, стулiyшы вусны банцiкам. Несупадзенне пачуццяy. Так бывае. Што паробiш? Як i yсякi закаханы я быy эгаiстам i адстаронена назiраy за рознага кшталту заляцаннямi да мяне. Можа паyстаць пытанне: чаму я назваy сябе закаханым? А таму i назваy, што сэрца маё было y палоне гэтага безразважнага пачуцця.

Вярнуyшыся да каменяломняy, я застаy ля сваiх калегаy новаспечанага выпускнiка Алеся Альхiмовiча. Той меy пэyныя гешэфты з Майсюком i завiтаy акурат да яго. Але распавядаць пра няyдальства з паступленнем давялося для yсiх прысутных.

– Ну, нiчога страшнага, – разважна прамаyляy Дзянiс Давыдавiч. – Найцяжэй, пакуль з месца. А там упарадкуецца, паступiш i ты… – А як не паступiш, то пойдзеш да нас у дворнiкi, – падшпiльнуy хлапца Ярык. Алесь анi кроплi не пакрыyдзiyся, нiбы так i мусiла быць.

– А y войска? – мiж iншым заyважыy я.

– Адпадае, Эрнест Скiргайлавiч, – запярэчыy Альхiмовiч. – Здароyе не тое. Сэрца. Пралабаванне мiтральнага клапана без рэгурытацыi. Дзецi Чарнобыля.

– Я з такiм самым дыягназам боты таптаy, – запярэчыy я.

– Ды косары яны! – з’едлiва выгукнуy Майсюк, каторы гэтак жа, як i я, па выйсцi з альма матэр ахвяраваy сябе Марсу.

– А з тваёй паралелi шмат хто паступiy? – згортваючы нялюбую мне вайсковую тэму, спытаy я.

– Ты, Эрнест, няправiльна пытаеш, – уставiy свае тры срэбранiкi фiзiк. – Пытай больш канкрэтна: «Цыпiна паступiла?».

Гэтым разам ён рэальна yшчыкнуy мяне i майму арганiзму давялося выклiкаць аварыйныя службы, якiя б спешна адпампавалi тую барву, што вось-вось мусiла цалкам запоyнiць мой твар. Зрэшты, хваляваннi былi марнымi, бо на счарнелым i спатнелым твары нiякую чырвань нiхто нiколi не разгледзеy бы. Дый нiхто, па вялiкiм рахунку, i не iмкнуyся.

– Цыпiна? – з гагарынскай усмешачкай перапытаy Алесь i адразу ж адказаy. – Цыпiна паступiла. Ага. На матфак на бясплатнае. Пашэнцiла, бо конкурс атэстатаy выцягнуy… – А y атэстаце адзiн толькi гiсторыка-грамадазнаyчы цыкл балаy на трыццаць заважыy, – зноyку yплiшчыyся Майсюк са сваiмi дрэсiраванымi шпiлькамi. – Прызнавайся, Эрнест, ты ж сваёй любiмай выпускнiцы yсе дзясяткi паставiy?

– У мяне такiх любiмых у кожным класе па тры штукi, – штучнай бравадай адбiваyся я.

– Ну, гэта ясна. Ты яшчэ вельмi сцiплую лiчбу назваy, – Ярык пацерабiy бараду, дзякуючы якой ён нагадваy маладога талiба. – Але ж Цыпiна для цябе нешта асаблiвае… Ты, дарэчы, чаму на выпускным не быy?

– Ага, Эрнест Скiргайлавiч, чаму? – падтрымаy пытанне Альхiмовiч.

Па нейкай наiyнасцi я меркаваy, што нiхто не стане знiтоyваць маю адсутнасць на выпускным вечары з асобаю Настассi Цыпiнай, каторай я i сапраyды вывеy самыя выдатныя вынiковыя адзнакi, якiя толькi можна было вывесцi згодна з рэфармаванай сiстэмай ацэнкi ведаy навучэнцаy.

– Чым жа асаблiвае? – пачынаy я караскацца на трамплiн хлуснi.

– Адносiны y вас з ёй хiба не асаблiвыя былi? – нiбы тэлевiзiйны астролаг-аналiтык, сустрэy Майсюк пачатак маёй хлуснi дзеля збавення.

– Ды якiя там, на сухi лес, асаблiвыя адносiны! – уваходзячы y стос, грымнуy я. – Як трэ’ былi адзнакi добрыя, дык хвастом за мной хадзiла yся такая ласкавая i пяшчотная. Эрнест Скiргайлавiч, у-цю-цю, ля-ля-ля. Паштоyкi на святы. Усмешкi на кожным уроку. А як я журнал у канцы года згарнуy, дык адразу yсю тую ласку, пяшчоту, кунегу, быццам бульдозерам зрэзала. Упс! І не шманае. Асаблiвыя адносiны… Апошнi званок памятаеце? Кветкi настаyнiкам! Каму панесла? Мне? Не! Географу панесла, бо трэцiм экзаменам геаграфiю выбрала. Памяняла конiка пасля пераправы… – Нiшто сабе, Эрнест Скiргайлавiч, – сумеyся Альхiмовiч. – Мы i падумаць не маглi, што вы да Цыпiнай так сур’ёзна ставiцеся.

– Так, хлопцы, спынiце гэты базар, – пасля працяглага маyчання yрэшце азваyся Іскалiеy. – Рэч зусiм не новая, i патэнт за яе вынаходку ты, Эрнесцiк, трасцы атрымаеш. Можаш мяне дурня старога к чортавай матары адправiць, але я yсё ж скажу табе сваё слова: кiдай гэтае гiблае дзела. Я разумею yсе твае спакусы. Але кiдацца y гэты вiр з галавой вельмi небяспечная справа. Пакуль ты будзеш маладым, вочкi табе будуць строiць тысячы з iх. І ты халеры yгадаеш, якая адна сапраyды жадае тваёй… кхе-кхе… ласкi, а не цудоyных гадавых адзнак. Пераключайся на каляжанак. Так будзе прасцей i бяспечней.

– Ды што вы такое прыдумляеце, Дзянiс Давыдавiч! – абурана выгукнуy я. – Я меy на yвазе чыста чалавечыя адносiны, а не нейкiя там спакусы.

Іскалiеy прамаyчаy. І фiзiк, i yчорашнi выпускнiк таксама не выранiлi нi слова. Павiслая пасля гучных рэплiк цiшыня дужа зацiкавiла вiсусаy са спортпляцоyкi. Алесь Альхiмовiч зiрнуy на iх i заспеy недаyменны погляд мацака-пераростка.

– Хiмыч, што там? – звяртаючыся да Альхiмовiча па мянушцы, на yвесь школьны двор прашаптаy той.

– Разумееш, Лейка, калiсьцi даyным-даyно, гадоy так пяцьдзясят таму, калi школа толькi-толькi будавалася, адзiн мужык замураваy у цаглiне буйны брыльянт на 89 карат. Вось мы зараз шукаем, каб яго прадаць, а за атрыманыя грошы забамбiць у школе еyрарамонт, пабудаваць басейн з саyнай ды на сто год забяспечыць безлiмiтны доступ да звышхуткаснага iнтэрнэту.

– А ты тут пры чым? – удакладнiy Лейка i недаверлiва плюснуy вачыма.

– А я y долi, – зноy-ткi шэптам паведамiy Алесь. – Брулiк жа вялiкi… – Адломiш кавалак? – хцiвасць пераростка yзяла верх над недаверлiвасцю.

– Хе, «адломiш»! Па-першае, за якiя заслугi? А па-другое, так проста яго не адломiш. Патрэбны станок «Жылет» з плаваючай галоyкай… – Дык я, гэта самае, збегаю зараз. Куплю. На пiве зэканомлю.

Мы y чатырох пераглянулiся i, не стрымаyшыся, сталi трэскацца ад смеху.

– Але, Варонка, адразу бачна, як ты y школе вучыyся, – заyважыy Майсюк, звяртаючыся да пераростка па прозвiшчы.

– А што такое? – злёгку прыгаломшаны, круцiy вачыма пацан.

– Ой, за лiхiмi, за марозамi! Лейка, нават я нiколi не быyшы батаном, ведаю, што брыльянт нi «Жылетам», нi вось гэтым малатком не расколеш, – павучаy Альхiмовiч. – А ты i павёyся на мой развод.

– Добрую варонку лейкай не назавуць, – нядбала кiнуy я, прыгадваючы, колькi крывi мне y свой час папiy гэты хлопец.

Варонка злосна зiркнуy на yсiх нас, ненавiдзячы за свой падарваны перад таварышамi-недалеткамi аyтарытэт. Яго погляд спынiyся на мне. Я не стаy адводзiць вачэй, колка свiдруючы iмi яго. Той намагаyся нешта сказаць, але yрэшце толькi грэблiва махнуy рукой, буркнуy нешта сваiм сябрукам i пасунуyся прэч. Тыя, быццам верныя янычары, пабрылi следам за iм.

– Ну, усё, хлопцы, трэба i меру ведаць. Досi yжо працы, – урачыста аб’явiy Давыдавiч, i мы з iм пагадзiлiся большасцю галасоy.

Наш невiдочны напарнiк Вальдэмар Мiкiтавiч паспеy нябачна для нас задаць лататы роyна а першай гадзiне дня – у зафiксаваны час сканчэння працоyнага дня настаyнiкаy у час летнiх вакацыяy. «Добра, што хоць ён не чуy пра Цыпiну», – чамусьцi падумалася мне, i смутны, нiбы шэрая зязюля, я пайшоy мыцца.




2


Эпапея з цэглаю працягвалася яшчэ колькi дзён. Тэма настаyнiцкiх спакусаy у нашых гутарках больш не yздымалася. Хутчэй з меркаванняy прывiднай палiткарэктнасцi, а не таму, што яна нiкога больш не цiкавiла. Нават Майсюк стрымлiваy свой язык. Я ж, не зважаючы на yласнае зацятае маyчанне, бадай што нi на хвiлю не мог выкiнуць Настассю з галавы. Мяне дапякала тое ж самае пытанне, з якiм я, нiбы з вернай сябровачкай, прабавiy цэлы адпачынак: чаму Цыпiна так не па-людску сышла? Колькi б я нi напiнаy на сябе маску страшэннага цынiка, я не мог схлусiць самому сабе. Дый калегi наyрад цi паверылi y маю абыякавасць да Насты.

Успамiнаyся апошнi школьны званок i нечуваныя парывы ветру, змяшанага з попелам, што выбiваy з маiх вачэй чырвоныя слёзы, i я мусiy хавацца ад усiх у пустой актавай зале. Успамiнаyся дождж, што лiy падчас выпускнога вечара, на якi я не пайшоy, бо ведаy – сэрца не вытрымае яе абыякавасцi… Я нырцаваy у хвалях собскай маркоты па дзявочых вабнотах. Я ганiy сябе, яе i свет цэлы, улучна з новаадкрытай планетай Сэднай. І пры yсiм, пры тым недзе y глыбiнi душы, недзе y Марыянскiм жолабе маёй збалелай душы я цеплiy надзею на тое, што зусiм неyзабаве адбудуцца змены на лепшае i мы будзем з Настачкай разам. Ну, з кiм жа ёй яшчэ быць!

Магчыма таму яе наступнае з’яyленне y школе выклiкала y мяне змяшанае пачуццё – келiх спадзяванняy напалам з роспаччу, залiтай па вострым лязе нажа. Я столькi гадаваy i кунежыy боль галавы бясплённым пытаннем: «Дзе яна?», i вось Наста пераступiла школьны парог. Прыйшла, праyда, не адна. Дакладней яе адмыслова прыканваявалi y школу дзве сяброyкi-аднакласнiцы – таксама мае былыя вучанiцы – Арына Зарыцкая i Мiла Шчодрык. Абедзве дзяyчыны паступiлi на гiстарычны факультэт. Арына на чыстую гiсторыю. Мiла на гiсторыю з ангельскай мовай. Мне неяк адразу стала ясна, што i адна, i другая, памятаючы пра мае любасныя няпрухi, намагалiся хоць як палепшыць справы. Яны yважлiва сачылi за маёй рэакцыяй на прыход Цыпiнай. У той момант я мог iм нагадваць Азiрыса, якi yваскрос, або хлопчыка Васю Вясёлкiна, якому мама купiла яго любiмае марозiва за 20 капеек. А што ж Настачка? А яна, як у кепскiх раманах, спачатку папросту не заyважыла мяне. А калi потым мы yсе перайшлi y кабiнет гiсторыi i сталi размаyляць пра жыццё, Наста была самай маyклiвай, нiбы сапраyды не мела чаго сказаць, а мусiла бегчы на цэнтральны рынак, каб зрабiць тэрмiновыя закупы. Калi ж Арына i Мiла выйшлi з аyдыторыi, каб праведаць iншых настаyнiкаy, а я застаyся з Цыпiнай сам-насам, яна раптоyна падскочыла з месца i стала нервова хадзiць па класе, знарочыста разглядаючы стэнды з партрэтамi беларускiх магнатаy ды шафы з кнiгамi, якiя яе нiколi дагэтуль не цiкавiлi.

Становiшча для абаiх было няёмкiм. Я павiнен быy сказаць нешта важнае, iстотнае, тое, што адразу б праяснiла мае пачуццi да яе i yпарадкавала нашы з ёй дачыненнi. Але ж я прамаyляy глупства пра цэнтралiзаванае тэставанне, перапоyнены гарадскi пляж i гандаль валгаградскiмi памiдорамi. А на глупства y адказ таксама гэткае ж глупства i гучала. Аднаскладовае. Так. Не. Хм. Павiсала маyчанне, ад якога нiякага спасу не было. Нi мядовага, нi яблычнага. Наста рабiла yсё магчымае, каб не злавiць майго погляду. Яна тупiлася y вакно, на дошку, на столь, у парту – куды заyгодна, абы толькi не yбачыць маiх вачэй. Урэшце ёй добра yстыла трываць гэты сеанс, i ад’яда сэрца майго паспяшалася пакiнуць клас пад маё амаль дзяжурнае «прыходзь яшчэ».

Зарыцкая i Шчодрык неyзабаве вярнулiся, каб развiтацца. Яны ледзь хавалi сваё засмучэнне, але yсё адно спрабавалi мяне падбадзёрыць, у чарговы раз просячы пацвердзiць, што я абавязкова запрашу iх на маё патэнцыйна iмавернае вяселле. Мне нiчога не заставалася, як пацвердзiць. Нюансы накшталт часу вяселля i iмя нявесты выносiлiся за дужкi. Да лепшых часоy.

З гора давялося пайсцi y суседнi кабiнет да каляжанак. Тыя хуценька нарэзалi для мяне сала i памiдораy, а таксама yручылi вялiкую фiлiжанку кавы. Я моyчкi сядзеy i варочаy скiвiцамi, праганяючы сваю скруху. Настаyнiцы цiхутка разважалi пра бляск i мiзэрнасць аральных ласкаy. Іх развагаy я амаль не слухаy. Не таму, што аральныя ласкi мяне зусiм не цiкавiлi. Проста мая свядомасць yключыла нейкае адмысловае абароннае поле, як гэта бывае y крытычна настроеных людзей падчас рэкламных блокаy.

З iншага боку, сам факт падобных разважанняy мяне y пэyнай ступенi вар’яваy. Я не хацеy нiчога чуць, а пагатоy запамiнаць. І yсё ж мой свядомасны антыспам, мой глуздавы брандмаyэр раз-пораз даваy збоi. Прылёгшы паyбокам на адной з партаy, я чуy рэплiкi пра трэба прыпуцiць гэтага манаха, пра лета прабаyленае з толкам цi без яго, пра парадачных дзевушак, якiя сябруюць з кожным па парадку.

Так, я даyно yпiсаyся y грамаду маiх каляжанак, i яны мала пiльнавалiся y хаваннi ад мяне многiх жаночых сакрэтаy. Наскi хлопец, пане дабрадзею. Ушчэнт наскi, i не калыша. Можа таму i губляyся iнтарэс да iх як да прадстаyнiц процiлеглага полу. Можа быць таму yсе парады Дзянiса Давыдавiча yспрымалiся мною адно старэчымi скалананнямi паветра. Маладосць вадзiла нас у шабельны паход!

– У вас Баластоyскi? – з дзвярэй прагучаy голас маладой сакратаркi.

– А ты яго сабе злапаць хочаш? – ухiлiлася ад адказу настаyнiца матэматыкi Рагнеда Іванаyна Андрамедава.

Контрпытанне было агучана з усмешкай. Але чамусь здавалася, што паводзiцца настаyнiца так, нiбы баронiць сваю крэпасць ад няпрошанага ворага.

– Бач ты якая! Баластоyскага ёй падавай. Дзе так падавалi? – другiм разам затакавала Рагнеда Іванаyна.

Сакратарка троху збянтэжылася, не разумеючы, як трэба рэагаваць на пачутае.

– Мiж iншым, я замужам, – урэшце адказала яна, памылкова палiчыyшы гэтую фразу пераможнай.

– Ды мы yсе, дзевачка, замужам, калi трэба… А калi трэба iншаму, сама ведаеш: муж не сценка, у бок пасунецца.

Сакратарка пачырванела: цi то Рагнеда абразiла яе цнатлiвыя маральныя прынцыпы, цi то акурат наадварот зачапiла за нешта балеснае.

– Досыць да паненкi са сваiмi дурыкамi чапляцца, – як гультаяваты ланцуговы сабака, падаy голас я.

– Эрнест Скiргайлавiч, – абрадавана yскрыкнула тая. – Вас да Любартавай выклiкаюць.

Я падзякаваy i рушыy да дзвярэй. Мае сатрапезнiцы, пачуyшы прозвiшча намеснiцы дырэктара па выхаваyчай рабоце, не прамiнулi кiнуць пару сваiх заyваг: – Ну, гэта yжо лiнейку рыхтаваць.

– Дадуць табе сцэнар.

– Будзеш рэпетаваць. – Да ночы.

Мне карцела yжыць бязбожны сецiyны слэнг i сказаць пра сасуд, куды варта было скласцi iх каментары, але я yчасна yстрымаyся. Мяне адольвала неймаверна жудаснае прадчуванне, што сцэнарам першавераснёyскай лiнейкi не абыдзецца.

– Марына Нарымунтаyна, вызывалi? – спытаy я з парога яе кабiнета.

– Так, Эрнесцiк. Заходзь, сядай, калi ласка.

Спецыяльна для мяне yжо было падрыхтавана крэсла. Мае прадчуваннi абвастрылiся. Любартава нiколi не вытрымлiвала такую доyгую паyзу, калi размова iшла пра нешта будзённае, кшталту падрыхтоyкi школьнага мерапрыемства.

– Паслухай, я тут з пытаннем ад Богута, – урэшце пачала яна, прыгадаyшы прозвiшча дырэктара. – Ты ведаеш, якая y нас зараз складаная вытворчая сiтуацыя на паралелi новаспечаных адзiнаццатых класаy. Чарнабог звольнiлася i з’ехала на п.м.ж. у Аб’яднаныя Арабскiя Эмiраты. Аня Бялун па сямейных абставiнах папрасiла значна меншую нагрузку, чым меркавалася папярэдняй тарыфiкацыяй. І вось за тыдзень да пачатку новага навучальнага года мы маем вялiкую праблему – у 11 «А» i 11 «Б» няма класных кiраyнiкоy. З-за цякучкi кадраy на yсёй паралелi не хапае настаyнiкаy па некалькiх прадметах… Ты скажаш, што прыйдуць новыя прадметнiкi, хай i бяруцца за гуж класнага кiраyнiцтва. Але ж ты мусiш паставiцца з разуменнем да наяyнага становiшча. Па-першае, невядома, калi тыя прадметнiкi прыйдуць i што гэта будуць за людзi. А па-другое, Руслан Альгердавiч хацеy бы прапанаваць гэты пачэсны абавязак табе. Акурат пяты год, як ты y нас працуеш. Асвойтаyся. Дзяцей ведаеш. Яны цябе ведаюць i любяць… – Цi мала хто мяне любiць… – вырвалася не зусiм ветлiвая, амаль дзёрзкая рэплiка.

– Так, любяць. І гэта многае значыць, многага варта. І любоyю дзiцячай ты так проста не раскiдвайся, каб не было потым пакутлiва балюча… Дык вось дырэктар, ведаючы тваю магчымую рэакцыю, прапаноyвае падумаць, паразважаць, паразмаyляць з калегамi, бацькамi, каханай сяброyкай i даць заyтра yцямны адказ – бярэш класнае цi не.

– Я, канечне, падумаю, – у роце маiм асмягла, а словы спатыкалiся, ператвараючы голас у шоргат цукровага трыснягу, якi высякалi чарнаскурыя нявольнiкi. – Але мой папярэднi настрой адмоyны. Не хочацца yзвальваць на сябе лiшнюю адказнасць. Я ж i за сябе iншым разам не магу толкам адказаць, а тут… – Мы yсёй грамадой будзем табе дапамагаць з планамi, дакументамi. Усё дамо. Што трэба, растлумачым.

– А сувязь з бацькоyскiм камiтэтам? Ахвяраваннi… – я няпэyна пакруцiy далонню y паветры, быццам укручваy у патрон новую лямпачку.

– Так, тут можа быць яшчэ тая загваздка. Мы пра гэта думалi… Але y любым выпадку ты можаш разлiчваць на маю асабiстую дапамогу. Калi з’явiцца патрэба, дык я выступлю i перад дзецьмi, i перад бацькамi.

Мiжволi мне хацелася паверыць ва yсе вясёлкавыя перспектывы намаляваныя Марынай Нарымунтаyнай. Але ж занадта фантастычнымi яны выглядалi. Таму, маючы y галаве гатовае «не!», я ветлiва yзяy прапанаваны для роздуму час.

Выйшаyшы ад Любартавай, я цяжка yздыхнуy i паспрабаваy адчуць заштампаваную масай грызапёраy палёгку. Збольшага мне гэта yдалося. І yсе наступныя размовы на гэты конт поyнiлiся невыноснай лёгкасцю быцця: маyляy, вось такi я шчаслiyчык, лёсiк, пястун, з якiм цацкаюцца, прапаноyваючы тое, што a priori yваходзiць у мае службовыя абавязкi. Суразмоyцы раiлi мне рознае. Аднак практычна yсе схiлялiся да думкi: «Ё магчымасць не браць, дык не бяры». Мiроненка проста на калiдоры yзычыy мне нiдэрландскую прыказку: «Што для аднаго смерць, для другога – хлеб». Цiкавым мне было i меркаванне Цыпiнай, але y яе не было нi хатняга, нi мабiльнага тэлефона. А каб нават i былi, я наyрад цi б наважыyся ёй пазванiць з нагоды такога, у сутнасцi, глупства, пане дабрадзею.

Назаyтра я вымавiy «не!» уголас. Яшчэ праз дзень з лёгкiм ветрам паехаy на секцыю настаyнiкаy гiсторыi y школу, да якой тулiцца гарадская фабрыка марозiва. Нiчога новага нi ад метадыстаy, нi нават ад рэдактара «Беларускага гiстарычнага часопiсу» пачуць не пашчасцiла. Але яркае сонейка, прыемны халадок, што струменiyся праз шырока расчыненыя вокны актавай залы, i бясконцае пiлiканне настаyнiцкiх мабiлак стваралi атмасферу эйфарыi, штучнасць якой не yсведамлялася. Не yсведамлялася да такой ступенi, што нават раптоyнае з’яyленне маёй уласнай апошняй класнай кiраyнiцы, не было мной растлумачана y катэгорыях нябесных знакаy. Я лiчыy гэта прыемным збегам абставiн, бо насамрэч быy рады яе yбачыць i перакiнуцца колькiмi слоyцамi. І толькi днём пазней стала зразумелым, што класуху мне паказалi не проста так…




3


Шыбуючы yраннi на працу, я застаy на школьным ганку Дзянiса Давыдавiча. Ён разгладжваy свае вусы i хiтравата yсмiхаyся, нiбы кагадзе прадаy на аyкцыёне «Сотбiс» шкуру ненамаляванага мядзведзя. Мне хацелася рыкнуць, але я павiтаyся. – Вiншую вас, Эрнест Скiргайлавiч, з новай пасадай.

– З якой? – абдумваючы iмаверныя падставы яго гумару, спытаy я.

– Як жа ж? Класнае кiраyнiцтва.

– Хто сказаy? – па сэрцы праехала танкавая дывiзiя Гудэрыяна.

– А ты вунь пачытай.

Іскалiеy паказаy рукой на вакно, да шкла якога знутры былi прымацаваныя розныя абвесткi для школьнiкаy i iх бацькоy. Як нiндзя-чарапашка, я кiнуyся туды. Сапраyды, там вiселi спiсы адзiнаццатых класаy. У спiсах 11 «А» i 11 «Б» не былi пазначаны прозвiшчы класных. Я чмыхнуy: – Давыдавiч, з вашымi жарцiкамi… – А ты не сюды глядзi, а вось сюды.

Ён тнуy пальцам у iншую паперку – «Графiк выдачы падручнiкаy». Ну дык што?

– А ты далей чытай. Хто «ашкам» выдае?

Вочы слiзганулi па таблiцы i спынiлiся на адпаведным радку, дзе красавала, мала не падмiргваючы: «Эрнест Скiргайлавiч Баластоyскi».

– Так што прашу вас, князь, прайдзiце y апартаменты, – не тоячы незразумелай мне радасцi, прамовiy Дзянiс Давыдавiч.

– Падумаеш кнiгi! – выгукнуy я. – Гэта яшчэ нiчога не значыць. Вунь «бэшкам» Аня Бялун выдае. А яна y iх класнай не будзе.

Я памаршыраваy да Любартавай. Яна паяснiла, што гэта з’явiшча часовае, што дзецi павiнны yчасна атрымаць падручнiкi, пакуль не закрылi вакансiю класнага кiраyнiка.

У бiблiятэцы yжо падрыхтавалi yвесь належны выпускнiку боекамплект. Разам з Лiяй Навумаyнай, якая паспела са мной памiрыцца i нават паспачуваць небяспечнай верагоднасцi атрымаць фатальную пасаду, мы пацягалi кнiжкi y кабiнет гiсторыi.

Неyзабаве то па адным, то групкамi сталi падыходзiць адзiнаццацiкласнiкi з загадзя пашыранымi зрэнкамi. «А дзе Зульфiя Захараyна?», «А вы y нас класным будзеце?», «Мы так доyга гэтага чакалi, Эрнест Скiргайлавiч!»… Я глядзеy на iх i думаy: «Дзецi, як жа вы пасталелi». Мiнула чатыры гады ад таго часу, калi я пазнаёмiyся з бальшынёю iх. Нехта прыйшоy годам, двума, трыма пазней… Вiдавочны сантымент, нiбы маладое вiно, нечакана yдарыy у галаву, i y п’янкiм захапленнi хацелася бегчы да дырэктара, каб сказаць: «Так, я буду y iх класным кiраyнiком». Але ж не бег. Сядзеy у кабiнеце, тлумачачы кожнаму новаму вiзiтоyцу yвесь тагачасны стан рэчаy, ажно набiy у роце аскомiну. Чакаy. Правяраy квiтанцыi. Распавядаy. Выдаваy падручнiкi.

У гэтым канвееры я раптоyна злавiy уласную думку пра тое, што вельмi хачу кагосьцi пабачыць, але не мог скемiць, каго менавiта. Папраyдзе над усiмi жаданнямi стаяла адно – зноy сустрэцца з Настассяй. Мне насамрэч не ставала проста аднаго яе позiрку. Таго самага позiрку, якiм ён быy яшчэ колькi месяцаy таму. Пачуццi, нават пасля згаданага вышэй недарэчнага бачання y школе, былi такiмi шчырымi i моцнымi, што iм не заставалася нiчога лепшага, як канвертавацца y боль. Сапраyдны боль. Галава неyпрыкмет пачала расколвацца. Паветра y класе гойдалася, быццам пустэльнае марыва. Магнаты Старой Беларусi праламлялiся i наруглiва пасмейвалiся з мяне недарэкi.

Януш Радзiвiл сказаy: «Я ведаю, што прыйдзе час, калi мы выкiнем усе балячкi праз вокны. Але пакуль яны з намi». Пры гэтым пасля слова «вокны» паляцела рэха «windows». Ян Геранiм Хадкевiч таксама не стаy маyчаць: «А што тычыцца нашых болесцяy, дык мы y iх роyныя з любым iншым народам. Нават больш за некаторых». «Знайшоy, чым ганарыцца, пане!» – так i карцела выгукнуць мне, але Леy Сапега мяне перабiy. «Чалавеку пачцiваму нiчога не мае быць даражэйшага за болесць», – урачыста вымавiy ён, нiбыта абвяшчаy пра стварэнне трэцяга Статута Вялiкага княства Лiтоyскага.

У той самы момант, калi ад усяго гэтага стала выразна патыхаць белаю гарачкай, дзверы расчынiлiся, i y клас увайшла Алiса Селязнёва. Не-не, гэта не трызненне. Так сапраyды звалi маю вучанiцу. Дзяyчынцы проста пашчасцiла нарадзiцца y пiк папулярнасцi савецкага фантастычнага фiльму «Госця з будучынi», якiм захаплялiся i дзецi, i дарослыя. Таму яе бацькi, маючы прозвiшча Селязнёвы, нават i не задумвалiся, як жа назваць нованароджаную дачушку.

Алiса павiталася i, не адрываючы погляду ад мяне, узялася выпытаць тое, што незадоyга перад гэтым выпытвалi яе аднакласнiкi. Дзiyна, але пытаннi мяне зусiм не раздражнялi, я сакатаy, быццам гаварыy усё y першы натхнёны раз, а боль галавы кудысь прападаy. Я сам навыбiраy ёй больш ахайных падручнiкаy. Яна глядзела на маю мiтусню з чароyным захапленнем.

– Ну, Эрнест Скiргайлавiч, я сама yсё вазьму, – няпэyна пярэчыла дзяyчына, але рашуча не спыняла мяне. Калi пакунак быy наладаваны, я yзважыy яго рукою.

– Ого, цяжкаваты. Ёсць памочнiкi?

Пытанне не было дарэмным, бо я ведаy, што y Алiсы ёсць хлопчык. Па аналогii з астатнiмi адзiнаццацiкласнiцамi – «ашкамi», «бэшкамi» i, асаблiва, «вэшкамi», дзе былi амаль адны дзяyчаты – мне думалася, што хлопчык прыйдзе дапамагаць сваёй даме сэрца цягнуць гэтую патужную ношку.

– Ёсць, – сарамлiва прамовiла Алiса.

– Клiч сюды. Чаго саромеешся?

– Але ж тата на вулiцы з машынай.

Такi адказ быy для мяне трохi нечаканым, але я прапанаваy: – Давай да машыны данясу.

– Ой, ну што вы, Эрнест Скiргайлавiч, не трэба. Я сама. Вы yжо i так стамiлiся, – дзяyчына не пераставала дзiвiцца маёй паслужлiвасцi.

– Ну тады бывай, пабачымся, мабыць, ужо на лiнейцы.

– Да пабачэння. Шкада, што вы не будзеце нашым класным кiраyнiком.

Нешта глеyкае заныла y маiх грудзях. Але я гнаy гэтае ныццё прочкi. Цыпiна ?ber alles!




4


Так, я быy аж праз лад разважлiвым. Не маючы нiчога пэyнага з Настай, я страшыyся новых ускладненых любасных геаметрычных фiгураy. Мне yдосталь хапiла ранейшых трохкутнiкаy, пасля апошняга з каторых я надоyга забыyся пра здольнасць кахаць. А калi цiхiм каханнем пачаy разгарацца да Настассi, дык быy пэyным на сто вялiкалiтоyскiх беркаyцоy, што y гэтай дамачкi кавалера няма. Дзесяцiгоддзе yзроставай рознiцы мiж намi я перастаy улiчваць, згубiyшы галаву пад трамвайнымi коламi кахання. «Ганна Чарнушка пралiла алей», – нягегла жартаваy безгаловы я, мяркуючы, што толькi казачны асiлак быy здатны збегаць у дзясятае царства, на дзясятае гаспадарства, каб знайсцi чароyнай вады i прыжывiць маю буйную галованьку назад.

Чаму ж у гэтым безгалоyi я раптоyна падумаy пра красуню i разумнiчку Алiсу Селязнёву? Цi ж я хацеy ублытваць яе y сваю бесталковую любасную геаметрыю? Не, не хацеy. Алiска вучылася y нашай школе з восьмага класа. Чаго таiць, яна заyсёды мне падабалася. Я заyжды зайздросцiy яе iмавернаму выбраннiку. Не больш.

Я сядзеy i думаy пра yвесь вакольны гармiдар, звязаны з няпэyнасцю майго прафесiйнага i пачуццёвага становiшча. Я думаy, амаль не разумеючы дзiyнага навароту тых дзён. Ад маiх думак нiчога не залежала, акрамя майго штучна прыyзнятага настрою. На мой старэнькi, налева прашыты «Сiмэнс» з невядомых нумароy прыляталi нечытэльныя sms’кi. Зусiм верагодна, што самыя актыyныя школьныя добразычлiyцы спяшалiся скласцi мне свае мабiльныя вiншаваннi. Але yся iх шчырасць (цi хiтрасць), давераная сотаваму ветру short message service, не вытрымаyшы сiта кадавання, ператваралiся y пытальнiкi. Я глядзеy на гэтыя сярпочкi з кропкамi, i прыyзняты настрой апускаyся нiжэй за плiнтус. І даводзiлася, як таму Трышчану слаyнаму рыцару, перабываць у жорсткiм сэрцы. Але зусiм ненадоyга, бо iрыгацыйная сiстэма электроннае пошты несла y палi маёй жорсткасэрнасцi жыватворную вiльгаць дасцiпных каментараy на мае блогпасты y «Жывым Журнале». Настрой сакалiнай сям’ёй паднiмаyся з нiзiн, i нiводнай звiлiнай свайго мозгу я не мог дапяць, што наступным днём без лiшнiх цырымонiяy мяне дэсантуюць у iмглiстых далiнах за ракой Рубiкон.

На той час з адпачынку вярнулiся амаль усе настаyнiкi. Рамонтныя баталii плаyна перамянiлiся вытворчымi нарадамi, лятучкамi i паседжаннямi настаyнiцкiх метадычных аб’яднанняy. Педагагiчны фронт на наступны год абяцаyся быць, як заyжды, абсяжным. Пэyна, самi нябёсы, яшчэ больш давяраючы школе, ставiлi перад настаyнiкамi новыя выхаваyчыя задачы, якiя прыродна мусiлi б выконваць бацькi. Такi давер цешыy i выклiкаy два вазы i цэбар здаровага энтузiязму y iмкненнi рэалiзаваць задуманае нябеснай акадэмiяй рэфармаванне школы.

Паседжанне нашага метадычнага аб’яднання, якое гуртавала настаyнiкаy не толькi гiсторыi, але яшчэ i геаграфii, было для мяне эпахальным. Кiраyнiца аб’яднання Зiнаiда Львоyна Данцова, з якой у нас заyсёды былi добрыя дачыненнi, зачытвала гадавую справаздачу, дзе абычас у негатыyным кантэксце yсплывала маё iмя – курс па выбары завалiy, вечар прысвечаны yгодкам Сталiнградскай бiтвы праводзiць адмовiyся, падставiy трусiка Роджэра i спалiy Александрыйскую бiблiятэку… Так, усё было цалкам справядлiвым. Я i сапраyды або нiчога не рабiy, або рабiy не так, як трэба. Цi то ад неймавернай стомы, цi то ад простага лайдацтва, цi то ад нарастаючага тады пачуцця да Настассi. Данцова старалася выглядаць досыць суворай. Я строiy мiну пакаяннага катаржнiка, паyтараючы, што y новым годзе абавязкова-абавязкова выпраyлюся i стану на шлях iсцiны, каторым удала маршыраваy яшчэ пазалетась. Мабыць, такой рэакцыi ад мяне i чакалi, бо y плане работы МА на новы год маё iмя – ракам, бокам i з падскокам – было yплiснута ва yсе магчымыя i немагчымыя дзiркi. Я неyпрыкмет, на колькi гэта было мажлiвым, уздыхаy, спрабуючы yявiць, што ж яшчэ такога прыдумала Зiнаiда Львоyна, каб добра прапыласосiць маю карму. Мая другая каляжанка Галiна Альгiмонтаyна Мятлiкава намагалася мяне падбадзёрыць. Геаграфiнi асаблiва нiчога не гаварылi. Паседжанне скончылася аднадушна прынятым планам работы метадычнага аб’яднання на чарговы педагагiчны сезон. З не меншым аднадушшам была yхвалена прапанова з’есцi смачнага торцiка y гонар iнтымнай блiзiнi новага навучальнага года ды з нагоды прызначэння шаноyнай Зiнаiды Львоyны намеснiкам дырэктара.

Спёка не спадала. Я папрасiy у каляжанак, каб да торта набылi ледзяной кока-колы. Мяне папрасiлi не раскатваць губу, але адразу ж злiтавалiся i пагадзiлiся на кока-кольны варыянт. Па тым, як мала мне давялося iх угаворваць, я адчуy няладнае. І напраyду, як толькi Мятлiкава з нашым абшчаком пакiнула школу, мяне рэзка паклiкалi да дырэктара. Усё. Я быy перакананы, што прычынай выклiку магла быць толькi адна акалiчнасць.

Дыялог у дырэктарскiм кабiнеце быy надзвычай кароткiм.

– Ну што, Эрнест Скiргайлавiч?

– Вы наконт класнага кiраyнiцтва?

– Так. 11 «А».

– І нiчога не паробiш?

– Не. Ідзiце працуйце.

– Іду.

Пярэчыць не было сэнсу, бо рацыянальныя довады супраць маёй кандыдатуры адсутнiчалi. Дый зусiм нечакана з сярэдзiны наплыло тое самае замiлаванне, якое я адчуваy, выдаючы падручнiкi. «Год вытрымаеш», – гаварыла душа. «А каб цябе трасца, як жа ты yкляпаyся», – канстатаваy мозг. Іхныя словы i настроi сутыкалiся, ператвараючыся y навальнiчныя грымоты. У тыя хвiлiны ад мяне можна было без вялiкiх праблем прыкурваць папяроску цi зараджаць мабiльны тэлефон. Я павольна падымаyся на трэцi паверх, i yсе перада мной маyклiва расступалiся, нiбы на маiм шырокiм лобе з’явiyся экранчык з надпiсам: «Не чапай, бо лясне!». Пад самiм кабiнетам мяне чакалi дзве мае вучанiцы – Валерыя Булатнiкава i Алёна Караблёва. Яны сталiся адзiнымi, хто не yбачыy на мне нiякага экранчыку i, мiла павiтаyшыся, спыталi: – Ну што, Эрнест Скiргайлавiч?

– Вы наконт класнага кiраyнiцтва?

– Так, – Лера гуллiва пакусвала свае пульхныя вусны.

– 11 «Б»? – жадаючы памылiцца, спытала высокая Лена.

– Цi yвогуле нiякi? – iшла на апераджэнне Лера.

Я глядзеy iм у вочы, квола yсмiхнуyся i выцiснуy з сябе: – Я ваш класны кiраyнiк, дзяyчаты… – Ура! – не закрычалi, але даволi гучна прадэманстравалi сваю радасць яны. Булатнiкава нават кiнулася мяне абдымаць са словамi: «Наш класны самы класны». Я папрасiy так не завiхацца.

– Павiнна быць дыстанцыя, – пагадзiлася яна. – Але ж яшчэ канiкулы. І я вельмi радуюся за вас. І за нас. Можна я вас пацалую? Чыста па-сяброyску. У шчочку.

Караблёва пачала хiхiкаць i штурхаць аднакласнiцу y бок: – Лера, што за прапановы? Ты бянтэжыш Эрнеста Скiргайлавiча.

Тая пачала манерна абурацца: – А што тут такога? Чаму нельга пацалаваць класнага кiраyнiка y шчочку? Я ж не прапаноyваю там абы чаго… – Абы чаго не трэба, – з усмешкай адцяy я. – Дый пацалункi гэтыя могуць быць няправiльна…

Лера не дазволiла дагаварыць. Яна падскочыла yшчыльную да мяне i yклеiла бусечку y левую нябрытую ланiту.

– Ты пабач, як каля маладога настаyнiка уюцца, – пачуyся выратавальны голас Мятлiкавай.

Булатнiкава вомiльгам адскочыла ад мяне. «Толькi б Лера не пачала дыскутаваць з Галiнай!» – малiyся y думках я, ведаючы яе гарачы нораy. Наyздзiy дзяyчына не выранiла нi слоyца. Галiна Альгiмонтаyна, адчуyшы агульную напружанасць, вымавiла прымiрэнча: – Ладна, дзяyчынкi, не бянтэжцеся, я ж ведаю, што вы yсцешаныя навiною… – І вельмi, – Валерыя yсмiхнулася, схапiла аднакласнiцу за руку i рушыла прэч, развiтваючыся i прымушаючы рабiць тое ж Алёну.

Мы зайшлi з Галяй у кабiнет.

– Смешныя яны y цябе, – як нiчога нiякага заyважыла яна.

– Ты yжо ведаеш?

– Пра тваё класнае? Яшчэ yчора yся школа ведала. Не хацелi табе настрой псаваць заyчасна. Думалi, хай яшчэ Эрнесцiк вольным птахам у аблоках палётае.

– Колы купiла? – стрываy я свой гнеy, замяшаны на крыyдзе.

– І колы, i калёсы, – з усмешкай адказала Мятлiкава. – Давай, клiч усiх, маладзенькi ты наш.

– Ты мяне падшпiльваеш? Мне ж неyзабаве дваццаць дзевяць стукне… – Ага, праз нейкiх дзевяць з паловай месяцаy. Я помню. Не грузiся ты, Эрнесцiк, сваiм узростам. І з-за класнага не пераймайся. Усё будзе добра. Можа мы праз год на тваiм вяселлi пагуляем.

Апошняй намiнкi я не зразумеy, але перапытваць не yзяyся. Каляжанка даставала з шафы кубачкi, сподачкi, лыжачкi, адным словам, накрывала на стол, а дакладней на парту. «Нэсэ Галя колу», – напявала яна сабе цiхутка пад нос. Я выправiyся збiраць нашу гiсторыка-геаграфiчную грамаду. На гэты раз мой шпацыр па калiдоры вылiyся y бясконцую чараду вiншаванняy, бо экранчык на маiм лобе напэyна больш не прыкмячаyся. Скрозь скрогат зубоyны я кiдаy свае «спасiбы», не ведаючы якому богу малiцца. З тым самым скрогатам я сядзеy за нашым iмправiзаваным бяседным сталом, назiраy, як каляжанкi падымаюць кубкi з кавай цi колай за новаспечаных завуча (за Зiну) i класнага кiраyнiка (ясна, за каго). Я ледзьве варочаy скiвiцамi, паядаючы ладны кавалак арэхавага торту. Ён здаваyся мне вялiзным кавалкам астэроiда, якi y старажытнасцi ляснуyся аб нашу планету, знiшчыyшы Атлантыду. Цяпер ён хацеy знiшчыць мяне. Знутры. Нечакана i падступна. З самага прадоння маiх думак iрвалiся словы песнi айчынных рок-партызан:

		Ганьба зноy.
		Схавай мяне.
		Ён прыйшоy.
		Няма вяртання. Не.
		Алах акбар!
		Алах акбар!

З такiм настроем i такiмi песнямi можна было без цяжкасцi навярнуцца y iслам…




5


Хоць мне i yяyлялася, што я крочу над пеклам па тонкiм, нiбы самае вытанчанае лязо, мосце Сiрат, нiчога надзвычайнага не адбылося. Я не парэзаyся нават падчас брыцця. Заставалася трываць. Дакладней, змушаць сябе да трываласцi, прывiдна спадзеючыся, што yсе працоyныя цяжкасцi будуць пераважаны шчасцейкам кахання, якое стане yзаемным. Такiм дурнем быy я. Дурнем, якi разлiчваy на тое, што стаyленне Настассi Цыпiнай да яго чароyным чынам пераменiцца. Дурнем, якi верыy, што свой чарговы (i вельмi важны!) дзень народзiнаy Наста сутракацьме y ягоным таварыстве. Сiры а yбогi фантазёр. Слабы i нiкчэмны спадзявунчык. Я суцяшаy сябе гэтай надзеяй, быццам гаючым бальзамам ад матухны д’Артаньяна.

Але фехтаваць цi пуляць з мушкета мне не давялося. Давялося рыхтавацца да yрачыстае лiнейкi як традыцыйны вядоyца i як новы класны кiраyнiк. У гэты ж час новай настаyнiцай закрылi вакансiю i y 11 «Б». Складаная вытворчая сiтуацыя y школе была вырашана, i пагрозу зрыву новага навучальнага году давялося зняць з парадку дня. Трохразовае yра! Чапцы yгару!

Назаyтра мы збiралi выпускныя класы y сваiх кабiнетах. Мяне працягвалi абдорваць вiншаваннямi. Я дзякаваy i адразу ж пытаy, цi здольныя выпускнiкi yшанаваць школьныя традыцыi. Нiхто з 11 «А» не падняyся i не сказаy залатое шляхецкае veto, i yжо да сярэдзiны дня мы былi гатовыя набываць усе пiльна неабходныя атрыбуты свята першага званка – кветкi, балёнiкi, падаруначкi для першакласнiкаy. Я здзiвiyся, што yсё так проста атрымалася. У душу, быццам спрытны альпiнiст, ускараскаyся прывiд надзеi: «Няyжо справа пойдзе?».

Адпусцiyшы дзяцей, я yзяy сцэнар i пайшоy у актаваю залу на рэпетыцыю. На тэхнiцы сядзеy Ярык. Абмiнуць яго высмешак не было нiякага шанцу.

– Ну, дзядзька, ты нарэшце пасталеy, – нейтральна пачаy ён i падаy мне руку. – Прымай кангратуляцыi. Цяпер ты паyнацэнны настаyнiк. Педагог з вялiкай лiтары «П».

– Дзякую, але давай без падкавырак. Цябе ж во не yзнагародзiлi такiм свяшчэнным абавязкам.

– Ой, ну ты падумай, хто ж даверыць дзяцей такому растрындосу, як я?

– Але ж мне неяк даверылi… – Не, Эрнест Скiргайлавiч, ты чалавек разумны, адказны, любiш дзяцей i яны цябе любяць, як гэта брыдка не гучала б. А я? У мяне ж на лобе напiсана «detonenavisnikus vulgatus».

– На экранчыку? – згадаy я yласныя перайманнi.

– Ды хоць на шыльдачцы! Так што шукай на новай прафесiйнай дзялянцы пазiтыy. Думаеш, не здабудзеш нiчога станоyчага? Памыляешся. З тваiм характарам абавязкова знойдзеш. Можа нават пачуццi бацькоyскiя абудзяцца, ажанiцца захочаш… – З кiм? – не стрымаyся я.

– Адкуль я ведаю. З Лiяй Навумаyнай, напрыклад. Чым табе не пара? Вы ж сябруеце… – Ай, гэта такое сяброyства… – Якое?

– Як футбол у адны вароты, дый яшчэ з тыльнага боку. Да таго ж Лiя развядзёнка. І сын ёсць. Акурат у школу пойдзе.

– Табе, Эрнест, не дагодзiш. А што ты хочаш тады? Хочаш цнатлiвую равеснiцу знайсцi? Дык трэба было гадоy чатырнаццаць таму пра гэта клапацiцца. А цяпер позна. Ваш браняпоезд сышоy, як сказаy бы Мiколка-паравоз Анне Карэнiнай… – Ды на халеру мне тая равеснiца спатрэбiлася!

– У-у-у-у-у, – шматзначна загуy Майсюк, i я скемiy, што той успомнiy пра Цыпiну. Працягнуць дыялог нам не yдалося, бо нарэшце прыйшла Алеся Сяргееyна Рыбанька – наша жнейка, швейка i на дудзе iгрэйка. Была бо i харэографам, i настаyнiцай малявання, i яшчэ богвед кiм у трыццацi трох iпастасях. Да yсяго мне з ёй часцяком даводзiлася весцi разнастайныя школьныя iмпрэзы. Яна yсмiхнулася нам абодвум i, не круцячы абакуламi, спытала: – Як вы, хлопчыкi? Цi не памянялi за лета свой халасцяцкi статус?

Ярык адразу ж пачаy блазнаваць: – Адзiнае, што я змог у сваiм жыццi yдала памяняць, дык гэта сумленне на цукерачку «Кароyка». Але гэта было яшчэ за дзедам шведам.

– За кiм? – фразеалагiзм быy для Алесi невядомым.

– Гэта значыць вельмi даyно, – патлумачыy я.

– Бач, якi Баластоyскi y нас разумненькi, – тэатральна прамовiла суразмоyнiца.

– Давай мо’ лепш па сцэнару пройдземся.

– А што y iм асаблiвага?! Усё як заyжды: кветкi – дзеткi, званок – урок, школа – у кола.

– Там нешта пра yколы будзе? Як у нямецкiх фiльмах? – працягваy блазнаваць Ярык.

– Я жартую. Якiмi ж вы бякамi за лета парабiлiся. Фу такiмi быць. Выпраyляйцеся зараз жа. Жанчыны такiх не любяць.

– Калi любяць, дык не здаюць сабе справу y тым, за што любяць, – загнуy я. – Могуць i такiх любiць. Не хвалюйся дужа. Давай лепш зоймемся тым, чым трэба.

– Чаго? – яе вочы акруглiлiся. – Чым зоймемся? Ты часам на каменяломнях сваiх не перагрэyся?

– Я пра сцэнар, калi што. А ты?

– Цьху, растуды тваю матнiхай, – нязлым цiхiм словам выбухнула Рыбанька i сумелася.

– Я так i думаy, што ты акурат пра гэта, – усмiхнуyся я.

– У цябе дзяyчына ёсць? – адчуваючы сваё пераможанае становiшча, хутка перавяла стрэлкi Алеся. Пытанне было нечаканым, нiбы трыццацiградусная спёка на грэцкiя каляды.

– Бадай што ёсць, – няпэyна адказаy я.

– Я цябе бадаць не збiраюся.

– Я цябе таксама.

– Дык ты па-людску скажы: дзяyчына ёсць?

– Няма, – адцяy я.

– Вот лiха, значыць, усё-ткi ёсць, – агучыла яна yласныя скараспелыя высновы.

Ярык моyчкi сядзеy за гукавой апаратурай i y наша вербальнае бязладдзе не тачыyся. На шчасце, у залу yвайшла Марына Нарымунтаyна, i мая напарнiца зараз жа перабудавала стыль паводзiн, робячы выгляд, быццам тлумачыць мне сцэнарныя нюансы: – Вось глядзi, у гэты момант танцуюць нашы дзеткi, а потым ты адразу пачынаеш прадстаyляць нашых гасцей… – Леся, не пускай мне пыл у вочы, – сувора папярэдзiла Любартава. – Трэба хуценька адрэпетаваць пару разоy i адпусцiць Эрнесцiка дадому. У яго заyтра асаблiвы дзень, трэба падрыхтавацца.

– Апошнiм часам у мяне yсе днi асаблiвыя, – не прамiнуy заyважыць я.

– А навошта было прызначаць вяселле на першага верасня? – недаyменна спытала Рыбанька.

– Што-о-хо-хо? – намеснiца дырэктара захлынулася ад смеху. – Леся! Ну, якое вяселле?! Заyтра Эрнест Скiргайлавiч будзе не толькi вядучым, але яшчэ i класным кiраyнiком.

– І не толькi заyтра, – змрочна yдакладнiy я.

– Але ж ты зразумеy, што я хацела сказаць, – апраyдвалася завуч. – Пачынаем рэпетыцыю!

Алеся Сяргееyна выглядала расчараванай.




6


Першага верасня я апрануy новы цёмны гарнiтур, з лiку тых, што народныя дасцiпнiкi празвалi вясельна-пахавальным. Зрэшты, мала хто мог бы заyважыць, што ён насамрэч новы. Хаця i быy ён намнога лягчэйшым i свабаднейшым за стары, але крой меy рыхтык, як у таго, якiм я паспеy намазолiць вочы калегам i вучням. Белая кашуля. Чырвоны гальштук. Чорныя вастраносыя чаравiкi. Кароткая стрыжка. Няпрытарны парфюм. Усё, што трэба нестарому настаyнiку-мужчыне, каб каляжанкi yдавана хапалiся за сэрцы i крычалi навыперадкi: «Гэта мой сённяшнi жанiх!». Заставалася толькi трапна жартаваць у адказ, нагадваючы кожнай любачцы пра яе раскаханага мужанёчка i крочыць далей. Як вельмi заняты чалавек. Як рыцар, што павiнен, калi i не забiць дракона, дык прынамсi добра начысцiць таму лыч. Але так iсцi было заyсёды цяжка. Абыкрок усярэдзiне нешта надрывалася, спараджаючы страшэнныя сумневы, якiя тычылiся yсяго i нiчога.

Гэтае yсё i гэтае нiчога сталi грызцi мяне яшчэ па дарозе y школу, калi я толькi спрабаваy ацанiць свае фiнальныя yяyленнi пра ТОЕ, што вось-вось надыдзе халоднай рэальнасцю. У жываце нешляхетна вуркатала. Я трывожна глядзеy у дзверы дабiтага «Ікаруса», якi вёз мяне y кiрунку любiмай працы. На «Унiвермагу» у салон зайшла зусiм дарослая мажная дзяyчына з жанчынай, якая адразу ж здалася мне яе мамай. На здзiyленне, жанчына са мной павiталася i шапнула штось на вушка дачцэ. Тая павярнулася i з усмешкай сказала: «Добрай ранiцы, Эрнест Скiргайлавiч. Гатовы прыняць у эксплуатацыю наш доблесны клас?». Толькi тады я пазнаy сваю вучанiцу, старосту былога 10 «А» класа Аксану Багуслаyскую. Адказаць можна было па-рознаму. Але цi то прысутнасць яе мамы, цi то барацьба yсяго i нiчога y маiм жываце змусiлi мяне моyчкi састроiць дзелавенную мiну. Было гэта зроблена няyдала, ажно здалося, што ёсць вялiкая небяспека на той мiне падарвацца. Аксанiна мама yзялася мяне падбадзёрваць, а разам з тым зандаваць глебу, цi ласы я на камплiменты. На камплiменты я рэагаваy не тое, каб бурлiва, але даваy зразумець, што лiчу iх прамаyленне зусiм беспадстаyным. Лiзавета Адамаyна (так звалi маму) не зважала на мае пратэсты i працягвала свае захопленыя разважаннi аж да самага школьнага ганку.

– Ой, ды yсё y вас атрымаецца. Вы ж такi малады цiкавы мужчына, што дзецi мiжволi павiнны вас слухацца, а тым больш выпускнiкi, з якiмi вы yжо так доyга i добра працуеце. Дабрынi нiхто не забывае.

– А вы думаеце, я здаюся iм добранькiм? – спрамогся yставiць рэплiку я.

– Не перажывайце, Эрнест Скiргайлавiч, – жанчына махнула рукой, нiбы адганяла муху. – Грамадская думка складаецца з думак большасцi. А большасць у гэтым выпадку за вас.

– У гэтым выпадку? – удакладнiy я.

– Маю на yвазе yцёкi… – Лiзавета Адамаyна асеклася, але хутка паправiлася, – Выезд у замежжа былой класнай кiраyнiцы. Ну хто, акрамя вас, можа мець сярод вучняy значны аyтарытэт? Мабыць, нiхто.

– Вы перабольшваеце, – не пераставаy пярэчыць я. – Я дужа сумняваюся, каб якi-небудзь Андрэй Дастаеyскi цi Пеця Андропаy лiчылi мяне сцягам, на каторы трэба раyняцца.

– Вобразна кажаце! Але памыляецеся. Мы з Аксанай гэтага Андрушу добра ведаем. Сын нашых суседзяy па дачы. Дык прабачце, Эрнест Скiргайлавiч, ён жа y сваiм узросце нi рыба, нi мяса, а нам яго сватаюць.

– Мама! – дакорлiва выгукнула Аксана.

Лiзавета Адамаyна нiяк на гэты выгук не зрэагавала i працягвала адорваць мяне Нiягарай сваiх развагаy: – Таму Андрэй тут не паказчык. Нерэпрэзентатыyны тып, як любiць гаварыць наш шэф. У любым выпадку ён будзе проста цiхенька сядзець i сапець у дзве свiсцёлачкi… А Андропаy, калi меркаваць па расказах дачкi, проста блазен-пераростак, якому y школе yжо няма чаго камусьцi даказваць, i застаецца толькi строiць з сябе дурня.

– Вы так спрытна выдаяце iм характарыстыкi, ажно мне страшна становiцца, бо я вось так адразу не змог бы.

– Змаглi б. Абы патрэба была, – жанчына y чарговы раз засвяцiлася yсмешкай. – Нiчога страшнага. Будзем з Аксанай вам дапамагаць.

Я падзякаваy зусiм на аyтамаце, не намагаючыся yбачыць у хвалях змоyнiцкiх iнтанацыяy вострых падводных камянёy. Каля школы мы нарэшце разышлiся. Наказаyшы Аксане гуртаваць усiх астатнiх аднакласнiкаy, я рушыy да Любартавай.

Марыне Нарымунтаyне на той момант было асаблiва не да мяне, бо даводзiлася канчаткова вырашаць, хто з выпускнiкоy варты гонару даць першы званок. Клопаты гэта былi не абы-якiя, бо y каторы yжо раз узнiкала верагоднасць прыезду на лiнейку надта высокiх гасцей. Прыедуць цi не прыедуць нiхто, як заyжды, не ведаy, але патэнцыйная небяспека зрабiць перад госцем плясь у гразь, вымушала варушыцца.

З хлопцам-званаром выйшла загваздка. Грыша Стахiевiч з майго 11 «А», на якога спадзявалiся яшчэ суткi таму, прыйшоy на yрачыстасць хоць i y светлай вопратцы, але зусiм не y класiчнай, як таго патрабаваy дрэс-код нашага мерапрыемства. Ісцi пераапранацца ён катэгарычна адмаyляyся, прадказальна аргументуючы гэта тым, што iншае адзежы для лiнейкi няма.

Любартава напружана думала i yрэшце пстрыкнула пальцамi, што сведчыла пра нараджэнне крэатыyнай iдэi. «Паколькi варыянт з Грышам адпадае, званок дасць Наташа Скрэпкiна. Хаця такога, каб дзяyчына-адзiнаццацiкласнiца давала званок, на маёй памяцi не было. Але што паробiш, калi годных хлапцоy днём з агнём не адшукаеш… А Наташа yсё-ткi наша даyняя актывiстка, пераможца розных конкурсаy i алiмпiяд. Адным словам, цуд, дый годзе!» – абгрунтавала яна для yсёй творчай групы свой выбар. Нiхто i не пярэчыy. Я ж нарэшце змог спытаць Марыну Нарымунтаyну, як мне быць – Фiгара тут, Фiгара там – i вядоyцам, i класным кiраyнiком? Яна yдзялiла мне пятнаццаць секунд, за якiя растлумачыла yсё належнае, i пад яе блаславенне я хутка падаyся да сваiх дзетак.

Народу каля школы станавiлася шторазу болей. Ранiца выдалася сонечнай, але не спякотнай. У гэтай яснай прахалодзе луналi воклiчы дзяцей, iх родзiчаy i старыя савецкiя песнi пра школьны тытанiк. Мяне зноy пачало злёгку штармiць. Я ледзьве сабраy усе сiлы, каб гучна звярнуцца да раз’яднаных групак маiх адзiнаццацiкласнiкаy. Яны збольшага млява, але з усмешкамi сталi падыходзiць да мяне.

– Слухаем уважлiва класнага кiраyнiка, – дапамагла мне Аксана Багуслаyская, звяртаючыся найперш да гаваркiх хлапцоy.

– Слухаем, слухаем, – адказалi чамусьцi не яны, а дзяyчаты на чале з Лерай Булатнiкавай.

– Дзецi мае, – ненавiдзячы сябе самога за падабраны зваротак пачаy я, – зараз мы iдзем на баскетбольную пляцоyку i шыхтуемся y колькi шэрагаy у тым месцы, дзе крэйдай на асфальце… – Ды ведаем мы. Так кожны год, – перабiy мяне вечны працмыга i нястомны праyдашукальнiк Андрэй Дастаеyскi, пра якога y гэтым сэнсе нельга было сказаць, што ён нi рыба, нi мяса.

– Я гэта кажу для таго, – не робячы заyвагi, працягваy я, – каб вы yсе былi там, а не боyталiся недзе з боку, калi да нас высокi госць глядзець будзе… – А што, высокi госць прыедзе? – спытала yвiшная Кася Вядзёркiна. – А ён сам малады?

Клас засмяяyся. Я смех стрымаy i гаварыy далей.

– Удакладняю, што перад пачаткам лiнейкi мы з вамi будзем разам, а потым я сыду.

– Што? Куды? Навошта? – загуy хор недаyмення.

– Дык вы не будзеце нашым класным кiраyнiком? – з пэyнай крыyдай спытала Алёна Караблёва.

– Ай, Лена, якая ж ты… недасведчаная, – я пазнаy голас Алiсы Селязнёвай, – Эрнест Скiргайлавiч вядзе yрачыстасць, як i заyжды.

– Блiн, я i забыла, – сумелася i тут жа заyсмiхалася Алёна.

– Дзякуй, Алiса, што нагадала yсiм пра гэтую прыемную акалiчнасць, – сказаy я. – Вось жа, я адвяду лiнейку, а калi загучыць фiнальная песня, я вярнуся да вас i мы пашыбуем у кабiнет на класную гадзiну.

– Ой, навошта нам тая класная гадзiна? – хлапеча-дзявочае шматгалоссе спрабавала спраyдзiць, цi хутка я схiляюся на yмаyленнi.

– Класны час нам патрэбен, каб вырашыць процьму працоyных момантаy… Ну i я асабiста вас павiншаваць мушу цi не?

Апошняе пытанне было выключна рытарычным. Дзiва, што нават заyзятыя смехары, накшталт Пецi Андропава, не дазволiлi сабе колкiх жартачкаy.

Калi мы рушылi на спортпляцоyку, Аксанiна мама не прамiнула адзначыць жэстам, што yсё добра, усё пад кантролем. Я адказаy ёй усмешкай. За маёй спiнай дзецi перамаyлялi мiж сабою. Услухоyваючыся y той слоyны гармiдар, я пачуy, як Лера цiкавiлася y Алiсы: – Ты заyважыла, што ён адрэагаваy зараз толькi на цябе?

– Глупства, – не згаджалася Селязнёва. – Ён зрэагаваy не на мяне, а на тое, што я сказала нешта дзельнае y адрозненне ад некаторых.

Я нiяк на гэта не азваyся, хаця i быy перакананы, што шэпчуцца не пра кагось iншага, а пра мяне.

Пляцоyка паступова запаyнялася. Майсюк з Альхiмовiчам, якi завiхаyся побач, яшчэ раз правяралi зладжанасць апаратуры, а найперш мiкрафонаy. Урэшце, на належнае месца цугам пацягнулiся настаyнiкi-прадметнiкi (шчаслiyчыкi без класнага кiраyнiцтва!) i адмiнiстрацыя школы з гасцямi. Таго госця, якога можна было назваць высокiм, сярод апошнiх я не прыкмецiy i, кiнуyшы сваiм падапечным «no pasaran», шляхетна пакрочыy да мiкрафона, дзе мяне yжо чакала Алеся Сяргееyна. Сотнi поглядаy у тое iмгненне былi скiраваныя на мяне, i трэба было добра выстарацца з духам, каб не спатыкнуцца ад гэтае yвагi.




7


Па нашай даyняй завядзёнцы мы з Алесяй пераглянулiся, сiнхронна разгарнулi свае тэчкi з раздрукаваным сцэнарам i сталi чакаць умоyнага сiгналу. Гэткiм сiгналам было адначаснае знiкненне yсёй фонавай музыкi. Усе прысутныя ацiхлi. Рыбанька з пафасам чыстае манеты распачынала свята першага школьнага званка:

		Ужо зямля змянiла yбранне,
		Святочны апранула строй,
		Сягоння свята,
		Школы свята
		Ва yсiх дзяцей, краiны yсёй.

Мне нiчога не заставалася, як з пафасам адмысловага фальшываманетчыка, працягваць распiсаныя на паперы радкi:

		Яшчэ паyгадзiны – i першы званок
		Вас зноyку паклiча на першы урок!
		Школьныя дзверы для вас разамкнуцца,
		Ветла спаткае кожны вас клас!
		Заyтра вучэбныя буднi пачнуцца
		Ну а сягоння – святочны ваш час!

Алеся тым часам ператваралася y Левiтана – Урачыстая лiнейка, прысвечаная пачатку новага навучальнага года аб’яyляецца адкрытай!

Ярык адразу ж нацiснуy трыманую напагатове кнопку i з калонак гучна панеслiся першыя гiмнавыя акорды. Маё неадцiснутае мядзведзем вуха адразу адчула нешта не тое, i лiтаральна праз секунду я зразумеy прычыну гэтага адчування. З калонак вырваyся спеy:

		Ще не вмерла Украiни i слава, i воля,
		Ще нам, браття молодii, усмiхнеться доля.

Усе yвачавiдкi асалапелi, але эмоцыi стрымалi. Ззаду пачуyся yстрывожаны шэпт чальцоy адмiнiстрацыi. Руслан Альгердавiч спяшаyся суцiшыць аднаго з невядомых мне гасцей. Любартава кiнулася да Майсюка, якi yсё ж выключыy гiмн суседняе дзяржавы i пачаy апраyдвацца: маyляy, спампаваy трэк з iнтэрнэту, не пакалпацiyшыся загадзя праверыць яго змест. Адначасова ён корпаyся y ноутбуку, каб сцягнуць з сецiва патрэбны гукавы файл. На гэты раз яму пашанцавала. Паyза занадта не зацягнулася, i yрэшце можна было падхапiць словы нашага мiралюбiвага гiмну:

		Мы, беларусы – мiрныя людзi,
		Сэрцам адданыя роднай зямлi,
		Шчыра сябруем, сiлы гартуем
		Мы y працавiтай, вольнай сям’i.

Я наyмысля варушыy губамi, дарма што ведаy новыя словы толькi прыблiзна, i пiльнаваy, цi робiць яшчэ нехта гэткае. Бальшыня шкаляроy, асаблiва старшакласнiкаy, проста стаялi i глядзелi y зорнае нiкуды. Падпявалi толькi малыя i yсяго некалькi чалавек больш сталага школьнага веку. Мае yсе чыста маyчалi, прымудраючыся на мiгi паведамiць адно аднаму, што класны кiраyнiк спявае беларускi гiмн.

Калi галоyная песня нашай краiны адгучала, Алеся Рыбанька запрасiла да мiкрафона дырэктара. Ён, павiншаваyшы yсiх прысутных, стаy пералiчваць выдатныя дасягненнi школы за мiнулы навучальны год. Я заyжды дзiвiyся яго прамоyнiцкаму iмпэту i yменню доyга гаварыць без паперкi. Дырэктар згадаy i медалiстаy, i адрамантаваныя класы, i яшчэ плойму yсяго yсялякага, чым я i не падумаy бы хвалiцца. Следам за iм прамаyляy госць, якога прадстаyляла Алеся, а я празяваy усё, што яна сказала. Госцеy спiч быy бадзёры. Ён абычас усмiхаyся, напамiнаючы сабе i yсяму ваколлю, што нам пашчасцiла быць грамадзянамi самай стабiльнай дзяржавы y свеце. Цалкам лагiчным пасля яго выступу выглядала yручэнне членскiх бiлетаy навабранцам моладзевага саюзу, якое паволi перацякло y спеy яшчэ ненавернутай у членства, але надзвычай патрыятычнай старшакласнiцы з даyгiмi валасамi, пафарбаванымi y цёмны-цёмны колер:

		Беларусь сильная,
		Беларусь красивая,
		Самая моя,
		самая моя
		любимая!

«І ты паставiy ёй за год усяго толькi шасцёрачку?» – памысна каяyся я. Але адказваць не было калi. Надыходзiy час успомнiць старты i фiнiшы нашых школьных спартоyцаy. Да мiкрафона Алеся запрасiла жанчыну, якую на маёй памяцi нiхто i нiколi не прадстаyляy iнакш, як наша дарагая Ганна Мiкалаеyна. Нi прозвiшча, нi пасады, нават прыблiзнай, не называлiся. Гаварыла яна сцiсла, нiбыта жыхарка старажытнай Лаконiкi. Хвалiла поспехi. Замоyчвала заганы. Зычыла цярпення. Яе словы падмацоyваy акрабатычны эцюд, якi выконвалi крохкiя дзяyчынкi з дужымi рукамi. «Што будзе, калi гэткая маляyка захоча пераехаць табе па мардаглядзе?» – толькi i паспеy я паднесцi запалку, каб падагрэць у сабе даследнiцкi iнтарэс, а yжо мусiy абвяшчаць выступ першакласнiкаy.

Малыя асаблiва не тлумiлiся – generation next! – праспявалi традыцыйныя прыпеyкi пра неадольную цягу да навучальнага працэсу i запатрабавалi адказнага слова выпускнiкоy, з шэрагу каторых выйшла некалькi дзяyчат. «Чувакоy фiг падпiшаш на гэты цыркус. Так дык мора па яйцы, а гэтак – саромеюцца», – пацягнула мяне y натурфiласофiю. Адзiнаццацiкласнiцы рыфмамi клялiся y любовi да школы i (хо-хо-хо!) настаyнiкаy, а сваiм маленькiм спадкаемцам зычылi светлай i чыстай, нiбы нашая Белая Русь, дарогi y краiну ведаy.

– Увага! Урачысты момант! – прагаласiy я.

– Нашы выпускнiкi вiншуюць настаyнiкаy i сваiх малодшых сяброy! – падхапiла Алеся.

Загучала нешта лiрычнае з творчасцi гурта 30 Seconds To Mars, а пляцоyка на пэyны час ператварылася y гэткую хадзiльню. Адзiнаццацiкласнiкi неслi кветкi педагогам i пакуначкi з дзiцячым шчасцем першакласнiкам. Атрымаy букет i я. Падзякаваy. Усмiхнуyся. Паспяшаy хутчэй збыць гэты каштоyны груз, перадаyшы, нiбы на захаванне, Любартавай. Нiколi не любiy кветак, пагатоy тых, што мне дарылi на падобных iмпрэзах. Што занадта, то нешакаладна.

Мая напарнiца абвясцiла выхад Скрэпкiнай i нейкага малога. Я чакаy, што Наташа падыме таго i пасадзiць на плячо. Але не спраyдзiлася. Яны iшлi побач i, трымаючы разам званок, выклiкалi яго гук. Калi яны прайшлi кола цалкам я паклаy сваю тэчку на калонку, адправiy Рыбаньцы ледзь прыкметную буську i пабрыy у бок маiх адзiнаццацiкласнiкаy. Цёмнавалосая старшакласнiца зацягнула фiнальную песню:

		Не потеряй меня планета,
		Не забывай, что я есть где-то,
		Не растворяй меня лучами солнечных дней,
		Не оставляй меня напрасно,
		Не предавай, одно ведь ясно,
		Просто когда-нибудь я тоже стану твоей.

Песня скончылася, i самотная Алеся стала зачытваць спiс класаy i класных кiраyнiкоy, называючы нумар кабiнета, дзе мусiy адбыцца першы класны час. Мяне трэсла ад залiшняй канцэнтрацыi словаy з коранем «клас». Але зусiм неyзабаве прагучала запрашэнне, што тычылася мяне i тых дваццацi шасцi чалавек, якiя стаялi за маiмi плячыма, наyрад цi думаючы пра будучыню. Мы зрабiлi свой пачэсны круг вакол пляцоyкi i рушылi y школу, дзе няспынна дзынькаy стандартны электрычны званок.

Мы паднялiся y кабiнет матэматыкi (клас жа мне дастаyся фiзiка-матэматычны!), дзе я мусiy пагаманiць з дзецьмi на зададзеную тэму («Я грамадзянiн Рэспублiкi Беларусь») i правесцi падрыхтаваную мной вiктарыну, а yжо толькi тады брацца за рэкламаваныя перад лiнейкай працоyныя моманты. Я глядзеy на сваiх вучняy i рукi мае (разам з сэрцам) калацiлiся. Мне здавалася, што кожнае слова прамоyленае мною будзе yважанае за фальшывае, падманлiвае. Менавiта таму я не адважыyся агучваць дбала падрыхтаваны сцэнар з эпiграфам i пятнаццаткай пытанняy у стылi iнтэлектуальнай карыды. Трэба было праз «не жадаю» прымусiць сябе. Але я не зрабiy гэтага, i вучнi адчулi адну з маiх выразных слабiнак. «Ну, што ж, як вы напэyна зразумелi, я ваш новы класны кiраyнiк, – вымавiy я, i y класе засвяцiлася некалькi yсмешак. – Што паробiш. Так атрымалася. Я вiншую яшчэ раз усiх вас з надыходам новага навучальнага i апошняга вашага школьнага года. Хай ён станецца для вас хуткiм, простым i шчодрым на добры плён, каб урэшце вы змаглi yдала выбраць сваю жыццёвую дарогу i годна крочыць па ёй у будучыню». Мяне нямала здзiвiла, што гэтыя пафасныя словы прамаyлялiся зусiм шчыра, без якога-небудзь унутранага панукання цi знушчэння над сабой. Тады мне было неyпрыцям, што прамаyляy не я, а мая адзiнота, якая каторы yжо раз стаяла на парозе чужой будучынi, не бачачы наперадзе нi новай зямлi, нi новага неба, нi тысячы дарог да шчасця для мяне асабiста…

Апамятаyшыся ад раптоyнага наслання, я стаy кавалерыйскiм наскокам вырашаць актуальныя праблемы, звязаныя з фармаваннем актыву класа i запаyненнем анкет, якiя б мне дапамаглi пазней займацца бюракратычным вiндсёрфiнгам.

Выбары класнага актыву сваёй безальтэрнатыyнасцю маглi паспаборнiчаць з камунiстычнымi. Старостай абралi Аксану Багуслаyскую. Вiцэ-старосту абiраць не сталi, дамовiyшыся, што y разе чаго Аксана сама прызначыць адказную асобу. Потым выбралi адказных за журнал (Лера Булатнiкава i Карына Кляшторная), а следам i рэдкалегiю, якую склалi Алёна Караблёва i Алiса Селязнёва. Алiса напрасiлася сама. Але, як я зразумеy, зусiм не дзеля любовi да насценгазетнага мастацтва, а з прычыны асцярогi, што я прызначу яе на нешта больш пiльнае. Але пасады на гэтым, хвала Алаху, скончылiся. І мне, спатнеламу, прыходзiлася чакаць, калi ж вучнi пiсьмова адкажуць на дзiyны набор анкетных пытанняy. На збянтэжаныя позiркi дзяцей я паведамляy, што самыя дзiyныя анкеты будуць яшчэ наперадзе. «Не хацеy бы я пабачыць гэтага пераду», – пажартаваy Грыша Стахiевiч.




8


Наступным днём я iмкнуyся быць з маiм класам, як мага большую колькасць часу, хаця yрокаy у iх не вёy. Наведваyся на перапынках. Пытаy пра справы i пра злевы. Мне нешта адказвалi. Хто млява, хто жвава. Хто разумна, хто з выклiкам.

– А што, вы будзеце yвесь час так за намi хадзiць? – ненатуральна пiсклявым голасам спытала Лера Булатнiкава.

– Мне ж трэба з вамi пазнаёмiцца больш шчытна, – ненаyмысна дапусцiy двухсэнсоyнасць я.

– Вы на што, Эрнест Скiргайлавiч, намякаеце? – удаючы гэткую мамiну дурнiцу, адрэагавала Лера.

– Гэта ты сама стрэлкi пераводзiш, – нiбыта няyрокам кiнула Караблёва.

– Во, во, з хворай галавы на здаровую валiш, – падтакнула Селязнёва.

Булатнiкава троху спахмурнела, але адказваць на закiды аднакласнiц не стала, адно буркнула на Карыну Кляшторную, якая стаяла побач моyчкi i ледзь прыкметна yсмiхалася. Знайшла крайнюю.

– Ну, дзяyчаты, так мы кашы не зварым, – мне не хацелася быць нагнятальнiкам канфлiкту y дзявоцкай палове класа.

– Быстрасупам абыдземся, – працягвала бурчэць Лера.

Я павiнен быy неяк улагодзiць сiтуацыю i y наступную хвiлiну зрабiy чарговую памылку – папрасiy у насупленай дзяyчыны прабачэння. А так нельга было рабiць. Такiм чынам я прадэманстраваy яшчэ адну сваю слабiнку. І гэта вiдавочна не замарудзiла стаць па маiм сыходзе з кабiнета прадметам абмеркавання сярод дзяyчат. Дакладней не ведаю. А хлусiць не стану.

Не было б дуды – не было б бяды: праз урок паступiла yводная, што на заyтра спланаваны суботнiк. З карабля на баль, а з балю да Папялушкi – яна ж з работай анi трасцы не спраyляецца. Каляжанкi маёй iронii зразумець не маглi. Я i сам асаблiва не смяяyся. Прыйшоy да сваiх дзетак i тонам начальнiка Чукоткi загадаy прынесцi мне на перапынку спiс дзесяцi добраахвотнiкаy, што будуць дапамагаць беднай Папялушцы. Усе дружна скрывiлi насы, нiбыта iх запрашалi пачысцiць Аyгiевы стайнi. Пачуyся цэлы шэраг аднекванняy.

– Мы больш на беласнежках спецыялiзуемся, – паспрабаваy карчомна пажартаваць Андрэй Дастаеyскi.

– Дас iст фантастыш, – падтрымаy непрыстойную лiнiю Пеця Андропаy са сваiм заyсёдным паваротам галавы y бок i скiраваннем вачэй у столь.

– Я выслухаю вас заyтра. А зараз спрачацца не буду. Праз трыццаць хвiлiн, будзьце ласкавыя, падаць мне спiс.

Староста нiякавата пазiрала на мяне, пераглядваючыся з аднакласнiцамi.

Я не ведаю, як мая актывiстка yгаворвала аднакласнiкаy, якiя аргументы прыводзiла, да чаго апелявала. Прыйшла, аднак, са спiсам у належны час.

– Эрнест Скiргайлавiч, на жаль, я заyтра не змагу быць сама, – сказала Аксана, нiбы прапускала бясплатную экскурсiю y Галiвуд. Я зiрнуy на прынесены шматок паперы з прозвiшчамi i спытаy: – І yсе прыйдуць?

– Калi нехта не прыйдзе, скажаце мне, – прамовiла староста.

Аксанiна фраза мяне i цешыла, i пужала: не я, а яна будзе разбiрацца з прагульшчыкамi. Гэта таксама было няправiльна.

Для падстрахоyкi я абтэлефанаваy усю дзясятку шчаслiyцаy. Але гэта мала дапамагло, бо на суботнiк з’явiлася толькi палова. Астатнiм выгодней было раптоyна засаплiвiць, з’ехаць з бацькамi на шашлыкi цi папросту стаць часова недасягальным абанентам. Сiтуацыя y калег па паралелi была трохi лепшай. Атрымаyшы iнструкцыi ад Любартавай, наша працоyная брыгада рушыла y бок парка высокiх тэхналогiй культуры i адпачынку. Па дарозе да нас далучылiся Мiла i Арына. Апошняя была з маленькай пляменнiцай. Мая зорка Кася Вядзёркiна выразна адчула нястачу yвагi да сябе.

– Эрнест Скiргайлавiч, я пайду. Ну, што я буду y тым парку рабiць?

– Кася, пабудзь са мной, калi ласка, – сказаy я так спакойна i цвёрда, што адразу ж адчуy фiбры паслухмянасцi, якiя заструменiлi ад дзяyчыны. У яе зайграy мабiльнiк. «Так, мама. Суботнiк, мама. Няскора, мама. Эрнест Скiргайлавiч, папрасiy пабыць з iм, мама», – мамкала Вядзёркiна.

Арына з Мiлай пасмейвалiся. Два iншыя класы iшлi далёка паперад нас. Хлапцы з 11 «А» далучылiся да iх. Мы ж крочылi цiха. Крочылi i размаyлялi. Я адчуваy жахлiвую корць запытацца пра Настассю, але змушаy сябе маyчаць. Дзяyчаты гэта разумелi i, нiбыта мiж iншым, паведамiлi, што y Цыпiнай сёння лекцыi, а то, безумоyна, выцягнулi б на шпацыр i яе. Ну, безумоyна ж. Таблетка пад язык. А размова yсё вiлася ля сумежных тэмаy: каханнi, вяселлi, дзецi.

– Калi мы yжо вас пабачым з вашым дзiцём? – спытала Вядзёркiна, як брытвай па мiтральнаму клапану паласнула. Я адчуy, што мае былыя вучанiцы ледзьве стрымлiвалi сябе, каб не сказаць Касi пару ласкавых словаy.

– Ну, мабыць, не сёлета, – мой спакой i цвёрдасць растаялi, нiбы Снягурка на купальскiм вогнiшчы.

Дзяyчаты трохi замарудзiлi хаду. Бакавым зрокам я yбачыy, як Мiла злёгку штурхнула Касю, прыгразiла кулачком i жэстамi загадала спынiць падобныя роспыты. Вядзёркiна пракашлялася i паскорыла крок, даганяючы аднакласнiкаy.

– Я да хлопчыкаy, – папярэдзiла яна, каб я нiчога такога не падумаy.

– А як вам класнае кiраyнiцтва? – спытала Зарыцкая, нiбы гэтая тэма была для мяне менш балючай (зрэшты, так яно i было!).

– Псiхалагiчна мне гэта цяжка трываць. Гэта, як пастаянны цiск.

– Ай, не перажывайце, вы добры чалавек i справiцеся з усiм выдатна, – здавалася, што яна казала шчыра, але yвадначас адчувалiся лёстачкi.

– Да таго ж грошай больш. А y канцы года падарунак файны атрымаеце, – супакойвала Мiла чыста прагматычнай аргументацыяй.

– Я yжо i не ведаю, якому богу падарунак зрабiць, каб у мяне класнае кiраyнiцтва забралi, – патэтычна yздыхаy я. – Бачыце, я нават на суботнiк нiкога сабраць не магу.

– Гэта несмяротна, Эрнест Скiргайлавiч, – вярнулася Арынiна чарга суцяшаць мяне. – Думаеце y нашай класухi з намi yсё гладка было?

– Вы ж прынамсi яе слухалi… – Адным вухам слухалi, а другiм выпускалi… – пракаментавала Мiла.

Маленькая дзяyчынка, Арынiна пляменнiца, глядзела па чарзе на кожнага з нас i yважлiва слухала. Верагодна, апошняя рэплiка яе зацiкавiла найбольш i яна цiхенька запыталася: «Цёця, а чаму вы адным вухам слухалi? Другое заткнулi?».

У парку мы нарэшце нагналi астатнiх. Каля «клеткi» нас сустрэла сэксапiльная цётка. Яна выдала iнвентар зусiм не сэксуальнага yжытку i павяла yсю грамаду за сабой у бок палацу. Хлапцы з ахвотай крочылi за ёй. Вось толькi за граблi трымацца не вельмi хацелi. Але давялося. Хлапцам – грабаць, а мне yгаворваць, каб яны грабалi.

Кася Вядзёркiна зноy прыклеiлася да мяне i маiх спадарожнiц, яyна не збiраючыся працаваць. Занурыyшыся y свае перажываннi, я глядзеy на гэта скрозь пальцы. Нечакана высветлiлася, што класныя кiраyнiцы «бэшак» i «вэшак» не проста стаялi над сваiмi вучнямi, але i самi актыyненька шоргалi граблямi. Гэта мяне збянтэжыла, як i касыя позiркi вучняy, асаблiва дзяyчын. Арына i Мiла пераглянулiся, не кажучы нi слова, схапiлi пару вольных грабелек i далучылiся да працы.

		Калi ж тая серада прайшла,
		Як не еyшы на прыгон пайшла.

«Яны мяне проста песцяць», – падумалася мне. Незанятага iнвентару я больш не бачыy. Пакiнуyшы Арынiну пляменнiцу пад апеку Вядзёркiнай, я з раскурочаным сумленнем падаyся да выдатнiцы з 11 «В» Кiры Краyзэ i папрасiy пазычыць мне каштоyную прыладу працы.

– Ідзiце, Эрнест Скiргайлавiч, шпацыруйце са сваiмi дзевачкамi. Не замiнайце працаваць, калi ласка, – рэзка адцяла тая, быццам я пакрыyдзiy яе, прынамсi, тройчы.

– Кiрачка, чаго ты злуешся? – я не ведаy, куды схаваць лiшак уласнай атарапеласцi.

Я цудоyна памятаy, якiя выдатныя адносiны y нас былi з ёй, калi яна вучылася y дзявятым класе. Пра нас нават пляткарылi, хаця памiж намi нiчога i быць не магло, апроч незвычайнага сяброyства. Але чорны пiяр, вiдаць, падзейнiчаy: увесь дзясяты клас нашы дачыненнi былi нацягнутымi, як струны на арфе багоy. Яна абсалютна iгнаравала мяне y сэнсе iнтэлектуальных размоваy. Я не разумеy яе раптоyнага захаплення двоечнiкам з 9 «Б». Але адкрытых сутыкненняy мiж намi не здаралася. І на адзнаках у яе гэта нiяк не адбiлася. Бо была яна працавiтая i старанная, як Ефрасiння Полацкая… І вось цяпер пасля yсяго, што не было памiж намi, яна не хацела мне даваць нейкiя дзёyбаныя граблi! Мяне перакасiла ад злосцi i сораму.

– Вы фiльм жахаy рэпетуеце? – не прамiнула падкалоць адна з вучанiц.

«Ерэтычны трылер», – хацеy скаламбурыць я, але yстрымаyся. Балазе падышла лепшая сяброyка Кiры з 11 «Б» Нiна Дарошка i вельмi спакойна з добрай усмешкай сказала: – Эрнест Скiргайлавiч, вы не хочаце трохi паграбаць?

Падобная фраза з многiх дзясяткаy вуснаy вылецела б, як прэтэнзiя. А Нiначка гаварыла нагэтулькi шчыра i бясхiтрасна, што расчулiyся не толькi я, але i Кiра, нiбы толькi што i не кiдалася маланкамi. Я yдзячна прыняy граблi, як рыцар прымаy блаславёны на геройскiя yчынкi меч, i мы разам сталi пацiху вычэсваць з травы першае апалае лiсцё. Дарошка стаяла побач i расказвала нешта вясёлае пра свайго малодшага брацiка. І было нам шчасце.

Нашае дзiyнаватае трыа прыцягнула yвагу Шчодрык i Зарыцкай. Я не чуy дакладна iх словаy, але верагодна яны паспяшалiся зрабiць выснову, што i без iх сяброyкi Цыпiнай мне можа быць добра. Нашай працоyнай iдылii не вытрымала нават Вядзёркiна, якая yзяла граблi y класнай кiраyнiцы 11 «В», перадаручыyшы ёй Арынiну пляменнiцу. Не ведаю, цi сапраyды ёй захацелася працаваць, цi можа яна мела спадзевы пачуць ад нас нешта сенсацыйнае. Кася Вядзёркiна не была пляткаркай, але надта любiла гаварыць па сакрэце. На гэты раз ёй не пашанцавала.

– Эрнест Скiргайлавiч, можна вас патурбаваць? – папытала Арына Зарыцкая.

– Толькi не трэба мас турбаваць! – засведчыла абазнанасць у сучаснай беларускай паэзii яе сяброyка.

– Хадановiча цытуеш? Добра, – не прамiнуy прадэманстраваць дасведчанасць я, i не чакаючы адказу, папярэдзiy: – Не дзiвiся толькi потым, калi пазней пачуеш пра нас што-небудзь гэткае. Цябе зараз чуy не адзiн я. І наyрад цi яны зразумелi цытату адэкватна.

– Эрнест Скiргайлавiч, вы yсё так ускладняеце, – стала астуджаць мяне Арына. – Вы пасля суботнiка куды?

Пульс мой iмгненна пачасцiyся.

– Спачатку y школу, паперы розныя забраць. А потым дамоy. Трэба журнал да панядзелка аформiць. А справа гэта цяжкая, як карона Святарнай Рымскай Імперыi.

Наконт журнала я сказаy чыстую праyду, але яго запаyненне планаваy на нядзелю.

– А вы плоy любiце? – спытала Арына.

– З кальмарам, – удакладнiла Мiла.

– Смачны? – прапiшчала малая.

– Смачны, – пацвердзiла Арына.

– Ну… Я… Гэта… – усе мае аратарскiя здольнасцi раптоyна канулi y вогненную рэчку пад калiнавым мостам. – Плоy я з мясам… Звычайна… Кальмар так… І y салатах… Цi фаршыраваныя там… А каб плоy i кальмар разам… Не каштаваy… Нiколi… – У вас ёсць унiкальная магчымасць паспытаць гэтую эксклюзiyную страву, – тонам спрактыкаванага комiваяжора прамовiла Мiла.

– Паспытаy бы рыбкi кот. Але як дастаць праз лёд? – сказаy я i адмоyна паматляy галавой, адымаючы y дзяyчат магчымасць давесцi свае асцярожныя запросiны да лагiчнага завершання.

Так, я разумеy, што мяне хочуць запрасiць у госцi. Я быy бы i не супраць, але становiшча было i хочацца, i колецца. Цяжка сказаць з дакладнасцю, чаго я тады страшыyся: страты кантролю над сiтуацыяй, сваiх потных шкарпэтак цi помсты Ктулху за пакрыyджаных братоy кальмараy. Але давялося адмовiць.

Суботнiк неyзабаве скончыyся. Граблi (цi не сваiм ходам?) вярнулiся на месца. Школьнiкi разыходзiлiся, развiтваючыся з класнымi. У мой бок таксама ляцелi «да пабачэннi» i спадзевы «выпадкова сустрэцца» у нядзелю на «Днi горада». «На днi цi на дне?» – жартаваy я y адказ, але жарт здолелi ацанiць толькi Зарыцкая са Шчодрык.




9


Зразумела, што нi на днi, нi на дне я не аб’явiyся. Мне нават ломка было y чарговы раз рэфлексаваць над невылечнай завядзёнкай маiх сугараджан сплаyляцца y цэнтр для масавага баyлення часу y фармаце in harelka veritas. І Арынчыны sms-вiншаваннi з нагоды дня горада я yспрымаy не iнакш, як з iронiяй, спадарожна крамсаючы лязом новенькi класны журнал, што нiяк не хацеy ахайна запаyняцца.

З панядзелка ж пачаyся паyнацэнны працоyны тыдзень з больш-менш стабiльным раскладам i вучнямi пакуль што зацiкаyленымi ва yроках. За малым выняткам, канечне. Як заyжды адчувалася i yласная натхнёнасць што да навучальнай часткi. Пагатоy узроставы абсяг маiх шкаляроy быy шырокi – з восьмага па адзiнаццаты клас. Таму даводзiлася гаварыць пра многае i рознае: пра гамлетаyскi цвiшэнiзм i посткаланiяльную перыядызацыю гiсторыi Беларусi, пра дэканструкцыю мiфа пра Сiзiфа, зробленую Альберам Камю i бясконцую шматстайнасць чалавечых «Я-вобразаy», пра формулу Пратагора i глабалiзацыйныя выклiкi сучаснасцi.

Эфект першага тыдня быy традыцыйна станоyчым, не гледзячы на пэyныя цяжкасцi, звязаныя з наяyнасцю спецыфiчна спартыyных класаy i бестэрмiновага рамонту кабiнета хiмii, дзеля чаго з восьмымi даводзiлася займацца часцяком у актавай зале, адчуваючы сябе y пэyным сэнсе гладыятарам. Ave caesar! Morituri te salutant!

Са сваiмi ж дзеткамi я насiyся, як ведамы персанаж з пiсанай торбай. Гэта iм яyна не падабалася. Хаця цешылiся з таго, што прагул многiмi суботнiка мiнуyся беспакаранна. Насiцца яшчэ трэба было i таму, што 11 «А» клас распачынаy сезон унутрышкольных дзяжурстваy. Штоперапынак я бегаy да iх, выганяючы на пасты. Яны павольна, быццам цягнучы час, пакiдалi аyдыторыi, але часцяком не паспявалi прайсцi i пару крокаy па калiдоры, як пачынаy гучаць парадаксальна выратавальны для iх званок на yрок. Нiхто нават i не таiy сваёй радасцi з гэтай прычыны. А мне тая радасць была, як горкiя сунiцы. Салодкiх вяршкоy у гэтыя сунiцы спрабавалi дабавiць невядомыя кiдальнiкi «глушцоy» – штодня я меy на маiм мабiльным старэчы да паyсотнi страчаных выклiкаy з сама мала дзесяцi розных нязнаных мне нумароy. Такiя вяршкi не прыпадалi да смаку. Але ж мусiy цвердзiць сабе: «Цярпi гора, будзе i мёд». Наважыцца на анталагiчны бунт я нiяк не мог, бо больш за yсё на свеце баяyся страцiць звычную сiстэму быццёвых каардынатаy. Ды яшчэ i y першы навучальны тыдзень, ды з дзяжурствам па школе. Зрэшты, як бы мне нi хацелася захаваць быццёвую стабiльнасць, восi каардынатаy мiма маёй волi хiсталiся. І хiсталiся добра… Гэтыя рухi, гэтыя бегi нябесныя надломлiвалi маю душу, i неyпрыкмет для сябе я змяняyся i выразна не y бок дасканаласцi.

Як дзяжурны па школе мусiy пiльнаваць, цi датрымлiваецца вучнямi дзелавы стыль адзення. Калi шчыра, дык мне было да лямпачкi, у што апранаюцца дзецi, абы толькi не y брудныя лахманы. Дый нiхто нiкому не дазволiy бы пагнаць пераапранацца ранiцой ладную палову школы! А яно ж так i было – на дзелавы стыль бальшыня вучняy з добрым сумленнем забiла вялiкi цвiк. Каб хоць неяк паказаць стродкасць i прынцыповасць у гэтым пытаннi, я папросту не пусцiy на свае yрокi yсiх вучняy, што прыйшлi y джынсе. Найперш дасталося дыхту дзявятым. А y 9 «Б» з гэтай нагоды прагучаy дыялог, якi адразу стаyся класiчным. Вучнi тады былi збольшага агаломшаныя маiм учынкам i наракалi на нястачу грошай, каб набываць адмысловыя апранахi. «Дзе yзяць штаны?» – патэтычна yсклiкала рэшта хлапцоy. «Спаднiцу дзе yзяць?» – незадаволена гукала астача дзяyчат. Настрой у мяне быy забойны, i я без вiхлянняy раiy заняцца перашыyкай бацькоyскiх рэчаy.

– Вы yяyляеце, як холадна ехаць ранкам у школу? Мы ж у спаднiцах сабе yсё адмарозiм, – не без правакацыйнага пасылу шуганула на мае парады пекная танкляyка.

– Што? – нават i паловай вока не мiргнуy я, удакладняючы крынiцу яе клопату.

– Вы yсё зразумелi, – катэгарычна, як скальпель няyмелага, але амбiтнага, хiрурга, урэзала дзяyчынка.

– Вы мабыць хочаце, каб мы не змаглi нараджаць, – уставiла свае тры грошыкi iншая вучанiца, якая без важкiх на тое падставаy спрабавала лiчыць сябе самай прыгожай дзяyчынкай на паралелi дзявятых.

– Баюся, што y цябе дзiцё з’явiцца значна раней, чым у мяне, – папудлiвым языком прамянцеy я.

– Хiба што ад вас, Эрнест Скiргайлавiч, – бязлiтасна габлянула дзяyчынка.

– Я не дастойны такога шчасця, – падбiраючы словы (добра, што не зубы з падлогi), трагiчна прамямлiy ваш пакорлiвы служка.

– У вас занiжаная самаацэнка, – падала голас з апошняй парты сонная нефармалка y чорным.

Трываць далей перакрыжаваныя двубоi было небяспечна, i давялося спешна вяртаць усiхнюю yвагу на праблему паходжання чалавека ад малпападобных продкаy…

Не падзялiцца з кiмсьцi аповедам пра гэты iнцыдэнт было б стопудовым грахом, i неyзабаве я разбалбатаy пра яго плойме сваiх калегаy. Збольшага яны yсе yсмiхалiся. Толькi Мiроненка зрабiy здзiyленыя вочы i вымавiy па-нямецку: «Седзячы y шкляной хаце, не варта шпурляцца камянямi». Ён быy мудрым выключэннем.

Я здагадваyся, што yся адмiнiстрацыя школы неyзабаве даведалася пра маю педагагiчную нягоду, але ацанiла, вiдаць, яе зусiм па-свойму: як гераiчнае кiданне грудзьмi на агнявую кропку працiyнiка. Звання героя мне, што праyда, не далi, але палiчылi мой педагагiчны досвед дастатковым, каб прымацаваць (слова ж якое!) да мяне практыкантку-пяцiкурснiцу, якая мусiла, быццам губка, уцягваць yсе лепшыя метады i прыёмы работы класнага кiраyнiка. Зрэшты, нельга выключаць верагоднасцi таго, што прымацоyвалi да мяне Валю (так яе звалi) яшчэ i з аглядкаю на мой халасцяцкi статус i з стратэгiчным разлiкам: «ану нешта й выйдзе». Папраyдзе практыкантка, як i бальшыня яе напарнiц, выдалася, як нiколi, харошай. Рэч тут не y прыгажосцi цi зваблiвых вочках (гэтага дабра y сезоны студэнцкiх практык заyжды было покатам), рэч у звычайнай камунiкабельнасцi напалам з абаяннем, пасыпаным iранiчнасцю мала не постмадэрнiсцкага кшталту. Такая рэцэптура выклiкала зваротнае жаданне камунiкаваць, а не працiраць моyчкi порткi дзе-небудзь на yзбочыне лакальных iнфармацыйных плыняy. Магчыма такая незвычайная для мяне цяга тлумачылася Валiнымi прафесiйнымi здольнасцямi y журналiстыцы, якая была яе другой спецыяльнасцю пасля беларускае фiлалогii.

У кожным разе мы yдвох спрабавалi раскачагарыць наш 11 «А», наiyна мяркуючы, што гэта магчыма y прынцыпе. Валя праводзiла традыцыйныя псiхалагiчныя тэсты. Дзецi традыцыйна кпiлi з тэставых пытанняy i пiсалi y адказ чыстую бздуру. Вылучалiся тут найперш хлапцы, якiя спрэс былi смехунамi першай гiльдыi i нават уголас давалi з’едлiвыя каментарчыкi, мала зважаючы на маё змяiнае шыпенне. Аднак Валiны сацыяметрычныя ды iншыя абследаваннi былi дзiцячым лепятаннем на лужочку y параyнаннi з грудам пытанняy, якiя падкiнула (атрымай фашыст гранату!) школьная сацыяльна-псiхалагiчная служба, дзе самым нявiнным было «Цi п’яце вы спiртное разам з бацькамi?», а самым пакручастым «Цi вы yжо мелi полавы кантакт?».

Хлапцоy гэта весялiла. Дзяyчат бянтэжыла. У вынiку адсотак шчырасцi быy нянадта высокiм. Мноства вучанiц перажывала, цi не пазнаю я iх почырк, бо думалi, што я адразу ж пабягу глядзець адказы на адно канкрэтнае пытаннечка. Думку гэтую агучылi адразу ж, але толкам не патлумачылi, дзеля чаго мне гэта варта было б рабiць. Адна толькi Вядзёркiна прашаптала нешта няyцямнае пра перспектывы сумеснага выпускнога вечара. Урэшце, з майго асабiстага дазволу замест адказаy насупраць страшнага пытання яны ставiлi прочыркi. Смехуны ж на тое адказвалi станоyча, а самыя балдэсы yдакладнялi колькасць актаy у тыдзень.

– Не бярыце да сэрца, Эрнест Скiргайлавiч. Для iх узросту гэта нармальна, – суцяшала мяне Валя, нiбы рабiла грандыёзнае псiхолага-педагагiчнае адкрыццё.

– А мне здаецца, што y iх узросце yжо самы час падобныя пытаннi успрымаць больш адэкватна, без лiшнiх выпiндосаy, – не пагадзiyся я.

– А можа yсе гэтыя, як вы сказалi, выпiндосы, адно толькi абаронная рэакцыя на yмяшанне y iх прыватнае жыццё.

– Я ж не прасiy у iх падрабязную справаздачу.

– Усё адно. Дый узроставая рознiца мiж iмi i вамi дае аб сабе знаць…

– Чаго? – я пачынаy заводзiцца.

– Не такая вялiкая, каб успрымаць вас выключна як педагога. І не кожная вучанiца, нават ананiмна, захоча паведамляць класнаму кiраyнiку пра сваё полавае жыццё. Вы ж не доктар.

– Ваша тэза безумоyна цiкавая. Аднак ёсць закавыка – узроставая рознiца акурат вельмi iстотная.

– Колькi? Ну гадоy сем-восем. Гэта дробязь…

– У параyнаннi з вечнасцю, канечне, – чмыхнуy я.

– Не, ну насамрэч дробязь жа, – не сунiмалася практыкантка.

– Валя, гэта y мяне з вамi рознiца y сем-восем гадоy, а з iмi – адзiнаццаць-трынаццаць…

Суразмоyнiца збянтэжылася i мабыць крыху пачырванела, што цяжка было згледзiць пад важкiм пластом касметыкi. Пасля секунднага здранцвення яна выцiснула з сябе адну суцяшальную фразу: – Як сведчаць псiхолагi, i гэта не самая крытычная разбежка. Большасць дзяцей з вашага класа успрымае вас толькi часткова прадстаyнiком iншага пакалення, бо вы фiзiчна не маглi быць iхным бацькам…

– Давайце yрэшце перастанем, як казалi даyней, дышкурсавацi, бо слiзгацiм па нейкiх небяспечных гранях. Дый характарыстыку вам трэба пiсаць на iх, а не на Баластоyскага.

– Можна хоць яшчэ адно слiзкае пытанне? – практыкантка пыталася, прымружыyшы вока.

– Ну, паспрабуйце, – злiтаваyся я i абдарыy яе спагадлiвай yсмешкай.

– А кiм вы самi хочаце быць для iх: класным кiраyнiком цi сябрам?

Прызнавацца y тым, што класнае кiраyнiцтва сталася для мяне непрыемным сюрпрызам, не хацелася. Імгненна ацанiyшы yзровень правакацыйнасцi пытання, я стаy хiтраваць: – А хiба ж нельга быць i гэтым, i гэным адначасова? І yвогуле мы з вамi з сэксу пачыналi…

Наша размова адбывалася y настаyнiцкай. Мы сядзелi на канапе i прамаyлялi дастаткова цiха, каб нiхто з прысутных маiх каляжанак асаблiва не здолеy разабраць, пра што yвогуле вядзецца. Аднак мая апошняя фраза прагучала y такой крыштальна чыстай цiшынi, што yсе пяць настаyнiц, якiя сядзелi троху воддаль за сталамi, увадначас, бы па камандзе, адарвалiся ад сваiх сшыткаy, кнiгаy, газет i запытальна зiрнулi y мой бок. «Няyжо ты паспеy яе трахнуць, нягоднiк?!» – чыталася y iхных вачах. Я не рэагаваy на гэта, а Валя нiчога i не заyважыла. – З сэксу? – без патрэбы перапытала яна. – Ну дык вось вам, Эрнест Скiргайлавiч, яшчэ пытаннечка: цi вы шчыра мяркуеце, што yсе адзiнаццацiкласнiцы не бачаць вас аб’ектам сэксуальных мрояy?

У той момант я мог бы моцна yхапiцца рукамi y яе лебядзiную шыйку i трошкi падушыць чыста y прафiлактычных мэтах. Аднак мая прыродная схiльнасць нiколi не yздымаць руку на жанчын, не дазволiла yчынiць гэткi паyманьяцкi перфоманс.

– Адкуль мне ведаць? – стрымана азваyся я.

– А пра што вы надоечы з гэтай пульхнай валейбалiстачкай з 11 «Б» гутарылi? – пераможна yклеiла яна штучку i yрачыста yтаропiлася мне y твар, ажно на iм шчэць заварушылася. Я адразу зразумеy, якi эпiзод меyся наyвеце, але нiяк не мог даць хуткага ёмкага i, галоyнае, адчэпнага адказу. Лiхаманкава вышукваючы прыдатнае тлумачэнне, я не знайшоy нiчога лепшага, як проста пераказаць практыкантцы yвесь эпiзод, не забываючы напусцiць дыму слоyнай велягурыстасцi. – Валя, вы ж цудоyна ведаеце, што адны i тыя самыя з’явы могуць успрымацца людзьмi па-рознаму y залежнасцi ад кантэксту з’яваy i кантэкстуальнай заангажаванасцi рэцыпiентаy. Гэта, як у прыпавесцi пра слана i сляпых мудрацоy, якiя па-рознаму яго апiсвалi, бо кантэкстуальна мелi дачыненне не з цэлым сланом, а з паасобнымi яго часткамi: хвастом, нагамi, хобатам…

– Дык вы ёй пра хобат распавядалi?! Як я не здагадалася?! – не прамiнула пакпiць практыкантка.

– У тым i фiшка, што я ёй нiчагуткi i не расказваy. У нас у школе завядзёнка: настаyнiк-прадметнiк выводзiць вучняy да гардэробу, калi ягоны yрок у iх апошнi гэтым днём. Вось так i было, што yсе «бэшкi» iрванулi хутка, а валейбалiстка апошняй, i я выходжу за ёй. Яна спытала, куды я iду. Я сказаy: «Трэба ж вас правесцi». «Да пасцелi?» – удакладнiла яна. А потым нямая сцэна.

– Ой, – суразмоyнiца на хвiлю прыкусiла губу i было бачна, што маё тлумачэнне яе не задаволiла, але стала перапрашацца, нiбы я таго мусова патрабаваy. – Усё скемiла зараз. Я пачула тады толькi слова «пасцель» i яно мяне збiла з панталыку. Прабачце.

У настаyнiцкую пастукалi. Дзверы прачынiлiся, i я пачуy голас Арыны Зарыцкай: «Дзень добры. Выбачайце, калi ласка. Эрнеста Скiргайлавiча можна?». Я падняyся i пакрочыy пад новыя позiркi каляжанак i нястрымны Валiн каментар: «А вы карыстаецеся папулярнасцю». Давялося прыгразiць практыкантцы кулаком. Яна ж не ведала пра маю схiльнасць нiколi не yздымаць руку на жанчын.




10


Арына разам з Мiлай i надалей не здраджвалi сваёй звычцы з’яyляцца, каб выцягнуць мяне з няпростае сiтуацыi цi змрочнага настрою. Аднак той вiзiт быy рэдкiм выключэннем.

– Час не марнуеце, – маючы на yвазе практыкантку, зазначыла Зарыцкая i папрасiла рэпрынт рарытэтнай кнiгi «Крывiчанскае звяздарства» Чэслава Драбышэyскага.

Мiла y запытах была больш сцiплай i пацiкавiлася зборнiкам з артыкулам «Классовый подход к формированию потребности в духовном общении» Людмiлы Мухарскай. Кнiжкамi я нiколi асаблiва не раскiдваyся. Але для гэтых дзвюх дзяyчын – маiх выратавальнiц i будучых каляжанак – я не пашкадаваy бы i «Полацкага летапiсу», калi б ён у мяне, вядома, быy.

– Хадземце y кабiнет. Пакуль дойдзем, i званок будзе. А то Зiнаiду Львоyну неяк не вельмi хочацца ад работы адрываць.

– О, яна нам таксама патрэбная, – дуэтам прамовiлi сяброyкi, што y iх на маёй памяцi атрымлiвалася гады y рады.

– Хто два зайцы гонiць… – удаючы ментаршчыну, пачаy быy я.

– … нiводнага вожыка не здагонiць, – з усмешкай завяршыла Мiла.

Данцова сустрэла нядаyнiх вучанiц з радасцю. І пакуль я вышукваy у шафе патрэбныя фалiянты, дзяyчаты асыпалi яе сваiмi пытаннямi. Калi ж я вярнуyся y iх таварыства i yрачыста перадаy кнiгi задаволеным госцям, Зiнаiда досыць штучна кашлянула i з’едлiва зiрнула y мой бок. Яyна хацела мяне трохi пацвелiць. Доyга чакаць пацверджання маёй здагадкi не прыйшлося.

– А чым ваша сяброyка Наста Цыпiна займаецца? – ласкава-ласкава, нiбы мёдам мазала, спытала яна y дзяyчат, а на iх недаyменныя позiркi адразу ж удакладнiла: – Проста я яе амаль кожны дзень бачу: шыбуе пад ручку з маладым чалавекам. Яyна ж не на лекцыi.

Гэта быy удар значна вышэй калена. Я моцна yкусiy сабе краёчак губы. Яна трэснула. Здавалася, што гэты гук пачулi yсе прысутныя. Прыклаyшы да ранкi язык, я адчуy саланаваты смак крывi. Добра заyважалася, што yдакладненне Данцовай заспела знянацку не аднаго мяне. Верагодна, што Арына i Мiла ведалi пра Насцiнага хлапца, але нiчога мне не казалi, бо мелi на тое нейкiя свае прычыны. Можа не хацелi прычыняць мне лiшняга болю. Можа мелi yласныя планы i разлiкi наставiць Цыпiну на розум. Можа… Цяпер жа, бачачы, як руйнуюцца шматпавярховiкi маёй чулай натуры, сяброyкi не маглi прыдумаць нiякага дзейснага болеспатольнага сродку.

– Гэта яе сусед, – нарэшце выцiснула з сябе Арынка, як апошнюю кроплю зубной пасты з цюбiка. – Ён там яе туды-сюды праводзiць i сустракае.

– Сусед? – не вымавiy, а прасвiстваy я з кульгавай пытальнай iнтанацыяй. – Усё так сур’ёзна. Рэч Паспалiтую таксама клапатлiвыя суседзi разабралi… – Гэта яе друг дзяцiнства, – знайшла прыдатную дэфiнiцыю Мiла.

– І што ж? Значыць нiякiх шанцаy у мяне няма? – не зважаючы на прысутнасць Зiнаiды, пацiкавiyся я i паспрабаваy развесцi рукамi хмары yласнае роспачы.

– Ну-у-у… – толькi i yдалося пачуць ад Зарыцкай.

Я адчуy, як крывiцца зямная вось пад цяжарам маiх думак. Дзяyчаты, развiтаyшыся, збеглi. Данцова паглядзела на мяне i зусiм па-сяброyску сказала: – Без хiрургiчнага yмяшання не абысцiся.

– Да чаго тут гэта? – спытаy я, рыхтуючыся выкруцiцца.

– Тваё пачуццё да Цыпiнай трэба змяняць.

– Пачуццё? – падкiнуy я лiшак здзiyлення y iнтанацыю.

– Дык ты ж толькi што y дзяyчынак пра шанцы быць з ёй выпытваy.

– Ты нешта блытаеш, Зiна. Я проста шкадаваy, што яна не можа завiтаць у школу так, як гэта робяць Арына i Мiла. У нас жа з ёй былi добрыя адносiны… – Ха… «Добрыя адносiны». Гэта цяпер так называецца? – каляжанка яyна не збiралася даваць веры маiм словам. – Баластоyскi, ты ж вiyся вакол яе, быццам уюн цi нават электрычны вугор. Яна, можа i менш, але таксама вiлася. Хадзiлi тут па школе. Салавейкамi залiвалiся. Любавалiсь сабой, как маглi.

– Ну, у цябе i фантазiя, – не кiдаy супрацiву я. – Табе б, Данцова, раманы пiсаць.

Зiнаiда Львоyна збiралася адмераць мне яшчэ нейкую слоyную тыраду, але званок на yрок i вучнёyская гамарня пад дзвярыма не дазволiлi ёй гэтага зрабiць. Я yсмiхнуyся i пайшоy прэч, ведаючы, што без якой-небудзь прынагоднай зачэпкi яна не зможа пасля вярнуцца да yзнятай тэмы.

За парогам кабiнету yсмешка мая светам загавела, ажно дзевяцiкласнiкi, якiя iшлi на yрок, ацiхлi, думаючы, што завуч мяне добра прапясочыла. У пэyным сэнсе яно акурат так i было, бо згадка пра Насцiнага кавалера (суседа чортавага!) каштавала майму сэрцу болей за любыя выгаворваннi. Я збiраyся быy заскуголiць на нябачны Месяц цi нават Марс, але мяне пераняла Марына Нарымунтаyна: – Аднаму майму знаёмаму патрэбна твая кансультацыя.

– Каму?

– Сяргею Аляксандравiчу, майму сябру дзяцiнства. Ён зараз працуе y КНАКС.

Пачуyшы знаёмую абрэвiятуру, маё сэрца сцiснулася, нiбы няшчасны селянiн пад прыгнётам панскiм. Уздзець на твар бравурнасцi нiяк не атрымлiвалася. І калi б у тую секунду я змог зазiрнуць у люстэрка, то найхутчэй бы yбачыy не iранiчную yсмешку рэпiнскага «Беларуса», а панурае аблiчча гарапашнага мужыка з лiтаграфii «Беларускi раб» Юзафа Азямблоyскага. Але yсе люстэркi я мiнуy, i даводзiлася прыкiдвацца перад самiм сабой, што выглядаю, як стомлены балтаславянскi macho пасля вiзiту да Мiнатаyра.

– Баюся, што нiчым вашаму сябру я дапамагчы не змагу, – з напятай штучнай усмешкай прамовiy я, заyважаючы, што i для Любартавай гэтая размова не была yзорам прыемнага баyлення часу.

– Ты дарма так усхваляваyся, – стала супакойваць яна. – Гаворка мусiць пайсцi пра чорных археолагаy i iх сувязь з таталiтарнымi сектамi.

– Ды я i белай археалогiяй асаблiва не цiкаyлюся, – шчыра абурыyся я.

– Але цябе яму параiy твой колiшнi выкладчык прафесар Драyлянскi.

Спасылка на Драyлянскага выглядала дужа непераканаyчай. Яна б яшчэ на Нарбута спаслалася!

– Я з iм амаль пяць гадоy не камунiкую, – пацiснуy плячыма я.

– Ну, не ведаю… – Марына Нарымунтаyна спяшалася як мага хутчэй, абы з рук, завершыць гутарку. – У любым выпадку ты павiнен гэта мець на yвазе i не бянтэжыцца, калi Сяргей выйдзе на сувязь з табой.

Я хiтнуy галавой, нiбы пагаджаyся. Да маiх «радасцяy» дадалася яшчэ адна. Стаy разважаць пра рэальныя прычыны цiкавасцi да мяне з боку славутай Камiсii па надзвычайнай ахове культурнай спадчыны. Круцiy i так, круцiy i гэтак, але нiчога асаблiвага не знаходзiy. Я сапраyды не мог быць прафесiйным кансультанам па нейкiх археалагiчных пытаннях. Таму адзiным, што магло так нечакана прывабiць КНАКС да мяне, падалася мая лiтаратурная творчасць. Але яе наyрад цi можна было прылiчыць да аб’ектаy культурнай спадчыны, на ахове якой спецыялiзавалася гэтая арганiзацыя. Прынамсi, нi мае публiкацыi y перыёдыцы, нi кнiга, якая вось-вось павiнна была выйсцi, на гэты асаблiвы статус не прэтэндавалi. Заставалася чакаць анансаванай завучам сустрэчы.




11


Жыццё крынiчыла. Але чысцiня гэтае крынiцы была вельмi сумнеyнай. Я yзiраyся ва yласную мiнуyшчыну i з жахам выяyляy, што ва yспамiнах не зусiм я. Раптоyнае дыстанцыяванне ад ранейшых ego прыyносiла y душу дадатковы калэмут. Думаючы то пра Цыпiну, то пра КНАКС, я прымудраyся жартаваць i смяяцца. Знаходзiлiся сiлы, каб працягваць здзiyляць дзесяцiкласнiкаy даходлiвымi тлумачэннямi. «Калi ты, Волечка, майструеш табурэтку, то гэта вытворчая дзейнасць. А калi, на гэтую табурэтку yскочыць Саша i пачне чытаць верш, то гэта yжо будзе дзейнасць духоyная». Адшукваyся спрыт занадта не гырчаць на дзевяцiкласнiкаy. Аднекуль бралася натхненне y працы з васьмiклашкамi. І толькi з адзiнаццатымi yсё было дагары дрыкам. Я нiяк не мог зразумець, з якой такой прычыны. Калi Кася Вядзёркiна, затыкаючы пальцамi нос, пiла y сталоyцы маркоyны сок, яна магла сабе i iншым патлумачыцца: «На дух не пераношу, але для скуры карысна». А я, любячы выпускную паралель, не быy здольным з’яснiць, чаму мне цяжка y iх выкладаць. Зрэшты, тады, хаця i праз «не магу» ды зубоyны скрогат, я намагаyся быць супераб’ектыyным у ацэнцы iх ведаy. Уся гэтая дыялектычная байда мусiла б стаць мне папярэджаннем: не yсё так дрэнна сёння, як можа зрабiцца заyтра.

Аднак штовечар я ведаy адно: наступны пасля вэбсёрфiнгу i трывожных сноy пачатак працоyнага дня будзе асветлены чароyнай усмешкай i непаyторным бляскам вачэй Селязнёвай Алiсы. Так ужо супала. Атрымалася так. Кожную ранiцу яе падвозiy бацька, якi сам тым часам ехаy на працу. І Алiса апыналася y школе за сорак хвiлiн да пачатку першага yрока. Я ж за некалькi гадоy выпрацаваy звычку перцiся з цёмнага рана на прыпынак, каб ускараскацца y збольшага вольны аyтобус, якi адпраyляyся ад Сухакаменскага рынка да надыходу сямi гадзiн ранiцы – часу, калi грамадскi транспарт без удзелу добрых цi злых феяy ператвараyся y селядцовыя бочкi. І вось так то я, то Алiса прыходзiлi y школу першымi.

Звычайна я хуценька рыхтаваy кабiнет да yрока i, нiбыта мiжволi, крочыy на той паверх, дзе стаяла або сядзела яна. Я – яе класны кiраyнiк. Яна – адна з маiх любiмых вучанiц. Мы гаварылi. Гаварылi нязмушана, не могучы спынiцца. Алiса распавяла, як файна прабавiла лета. Успомнiла дом адпачынку «Калiначка» i нават прызналася, як разам з аднакласнiцамi yспамiнала пра мяне i кiдала на мой мабiльнiк «глушцоy». Я не пытаy, адкуль яны yзялi мой нумар, а толькi роблена злаваyся, згадваючы летнiх мабiльных птахаy, што абуджалi мяне пасярод ночы. Яна шчыра не верыла маёй злабе. І yсмiхалася. І глядзела. І мне рабiлася ад гэтага лёгка-лёгка, быццам не iснавала нi Цыпiнай, нi КНАКС, нi нават класнага кiраyнiцтва. Я перайначваyся. Я скiдаy з плячэй цяжар сатлелых календароy. Я не баяyся анiчога пад Сонцам, Месяцам i Марсам тады, калi Алiса была побач са мною, i мы размаyлялi пра yсё. Пра сяброyства i здраду. Пра тэлефоны i кампутары. Пра фiльмы i гульнi. Пра кнiгi i чытачоy. Яна не ведала, што да yсiх маiх яyных i надуманых грахоy я яшчэ i пiсьменнiк. Не хацелася казаць ёй пра гэта. Лiчыy, што так патрэбна для захавання той цудоyнай раyнавагi, якая yсталёyвалася y сусвеце разам з усмешкаю гэтай дзяyчыны.

Мы не хавалiся. Для гэтага не было нiякiх прычын. Нас бачылi yсе раннiя (i не зусiм) пташкi. Пра што яны думалi, звяртаючы yвагу на нас, я не спрабаваy нават уявiць. Лiя Навумаyна Келдышава, пазiраючы y наш бок, старалася yсмiхацца, але з яе вачэй сыпалiся не зусiм усцешаныя яскаркi. Гэта не была стоадсоткавая рэyнасць цi, як казалi y старабеларускiя часы, гарлiвасць. Гэта было нешта да яе наблiжанае. Я параyноyваy яе недарэyнасць з гiпатэтычнай копiяй карцiны Марка Шагала, якую б выканаy Казiмiр Малевiч.

У прыватных гутарках Лiя нiчога не пытала нi пра Алiсу, нi пра Насту, нi пра хазарскую жаночую зборную па баскетболу. Але ёй было вельмi цiкава дазнацца, цi мелася y мяне на той час каханка, альбо, кажучы прасцей, сэксуальная партнёрка. Нешта казаць пра такiя iнтымныя рэчы каму б там нi было y мяне нiколi жадання не yзнiкала. Нават, калi б я мог пахвалiцца вялiкiм паслужным спiсам сваiх палюбоyнiц, то yсё адно маyчаy бы, як свежамарожаная скумбрыя. А як што хвалiцца асаблiва не было чым, маё маyчанне ператваралася y важкую камлыгу, на якую натыркаyся кожны дарэчны i недарэчны цiкаyнiк. Зрэшты, маё маyчанне не ратавала многiх каляжанак ад безразважных высноy, быццам я палюбляю yсё, што рухаецца. Пры yмове, што гэтае yсё жаночага полу. Мажлiва iх зводзiла да аблуды мая памаyзлiвая yсмешка. А можа вечны бляск маiх вачэй, якi б я сам назваy не проста юрлiвым, а чыста курвельскiм. А мо’ мая адметная паходка з распуснай развальцай а-ля Самсон Самасуй. Жанчыны заyважалi yсё. А што не заyважалi, то прыдумлялi. І калi заyважанае ды прыдуманае змешвалася i выносiлася потым на староннiя вушы, чакаць чагось аб’ектыyнага было гарой наiyнасцi. Таму я yчасна iгнараваy на працы бальшыню жаноцкiх плётак, усё адно застаючыся yвесь час адным з лiдэраy iхных хiт-парадаy. Мне гэтае сэкс-сiмвальства лакальнага разлiву было нi y печ, нi y сеч. Але, чым менш я зважаy на гэта, тым большым вакол мяне рабiyся арэол вышэйназванага гатунку. Добра, што пра гэта я даведваyся па крысе, а не адразу цалкам. А то б у момант даy дрыгi ад раптоyнага экстазу марнаслаyя.

Калегi-мужчыны глядзелi на гэта з розных вежаy. Яраслаy Леанiдавiч Майсюк ставiyся да yсяго збольшага нейтральна, пакеплiваючы пры нагодзе з шырынi спектру маiх нявестушак. Дзянiс Давыдавiч Іскалiеy пастаянна yпiкаy мяне за злачыннае бяздзеянне, абычас наракаючы на yласныя гады, якiя не дазвалялi яму выконваць пачэсную ролю джыгуна-залётнiка. Няyлоyны Вальдэмар Мiкiтавiч Мiроненка абсалютна не выяyляy сваёй цiкавасцi да праблемы. Мне нават думалася, што ён абазваy бы яе надуманай цi, таго горш, з пальца выссанай. Але ён напiсаy мне на паперцы iрландскую прыказку, сэнс якой я адразу i не зразумеy: «Калi y цябе чэрап, як яечная шкарлупiна, не ездзi y Дублiн на кiрмаш». Зрэшты, усё гэта y сукупнасцi мяне хвалявала мала. Ярыка я па-сяброyску прасiy не дурыць мне сракi. Заyвагi Давыдавiча адпраyляy у жорсткi iгнор. А Вальдэмара яшчэ трэба было знайсцi, каб што-кольвек адказаць на яго туманную прыказку.

Якой славай мяне yзнагароджвалi вучнi, я зноy жа мог толькi здагадвацца. Але сыходзячы з таго, што пераважная большасць старшакласнiц не yпускала магчымасцi самым нахабным чынам састроiць мне вочкi, была мая слава дужа спецыфiчнай. І хаця за тры вярсты лiтоyскiя праглядалася, што за састроенымi вачыма тояцца выключна дзявоцкiя дурыкi, сiя-тыя мамзэлi верылi y сваё магiчнае yздзеянне на мяне. Гэты стэрэатып, узрослы з невядомай мне плёткi i yскормлены эфектам сапсаванага тэлефона, шпарка перакiнуyся на медыка-бiялагiчны 10 «В» клас, якi складаyся амаль цалкам з новапрыбылых дзяyчат. Стэрэатып не абмiнуy i дзявятыя, i нават восьмыя класы. Было надзвычай дзiyна адчуваць на сабе незразумелыя праменнi вачэй малалетнiх шмакадзявак i шторазу скаланацца ад iх шматсэнсоyных усмешак. І чым дальш у лес, тым больш труску чулася вакол завядзёнкi «спакушаць Баластоyскага». Часам гэта нагадвала элемент нейкай навамоднай кампутарнай гульнi, калi на галоyнага персанажа кiдаюцца yсе, хто хоча, бо паводле сцэнарных умоваy у таго наyмысна пагоршаная рэпутацыя, якую трэба тэрмiнова папраyляць, робячы добрыя справы. У маiм выпадку было абсалютна незразумелым, цi можна рэпутацыю палепшыць увогуле. Здавалася: што нi рабi, як нi круцi, а yсё адно yчынак будзе трактаваны y адпаведнасцi з наяyным стэрэатыпам. Вось гэта акурат i хвалявала, падкiдвала сур’ёзную шостку y навучальна-выхаваyчы працэс.

Але y тыя вераснёyскiя дзянькi yсё было толькi на стартавай стадыi i yспрымалася такой сабе хохмачкай, якая пабудзе-пабудзе дый забудзецца за стратай актуальнасцi. Ды нiчога не забывалася, нiкуды не знiкала, а толькi назапашвалася, нiбыта хлуд у скрынцы з надпiсам «Несвядомае», якую я маляваy на дошцы для васьмiкласнiкаy.




12


Наблiжэнне першага бацькоyскага сходу выклiкала yва мне трымценне y стылi апошняга жоyтага лiста. Я не баяyся таго, што бацькi пачнуць выстаyляць нейкiя прэтэнзii да мяне – нагоды не было. Але я нагвалт страшыyся дыялогу са стракатай незнаёмай мне аyдыторыяй. Каляжанкi спрабавалi мяне yсяляк падбадзёрыць. Плёну гэта не давала. Сэрца круцiлася, як стрэлка звар’яцелага сонечнага гадзiннiка, прымушаючы рыхтаваць не проста план выступу, а цэлую нобелеyскую лекцыю, каб потым хадзiць туд-сюд мiж ложкам i кампутарам, рэпетуючы, як усё будзе. А хацелася – каб нiчога не было. Чым блiжэй была дата сходу, тым большым рабiyся хмарачос маiх хваляванняy.

У належны дзень я напяy на сябе yрачысты гарнiтур i, цiпа красаyчэг, пашлэпаy па звыклым маршруце. Можна было не сумнявацца, што з аyтобусам, якiм я збiраyся даехаць да школы, нешта здарыцца. Не, аварыi не адбылося. Адбыyся банальны, але надзвычай непрыемны затор каля кандытарскай фабрыкi. Давялося стаяць, пацець, лавiць носам карамельна-шакаладны пах i думаць пра вечныя глюкi вялiкай кампутарнай сiмуляцыi. За гэтыя думкi мяне яшчэ больш кiдала y пот, а «Ікарус» прасоyваyся наперад з хуткасцю чарапахi Тарцiлы, якая кагадзе прыняла лiшак снатворнага. Усё яно злавала мяне. Даставала мяне. Катавала мяне. Зрэшты, да школы насуперак затору я дабраyся yчасна.

Каляжанкi заyважалi маё трымценне i спрабавалi даць пару-тройку экспертных меркаванняy з нагоды дыджэiнгу на бацькоyскiм сходзе. Не мямлiць. Не вохкаць. Не пачынаць з кепскага. Гарцаваць на yдалым рысаку памiж бацькоyскiмi рэплiкамi. Не даваць апамятацца. Не дапусцiць стварэння непадкантрольных бацькоyскiх груповак. Запальваць сэрцы, ствараючы або рэанiмуючы бацькоyскi камiтэт. Пераконваць у мэтазгоднасцi ахвяраванняy на карысць школы. Ім так лёгка гаварылася, што y мяне ажно падкошвалiся ногi, а скiвiцы свавольна торгалiся, прымушаючы няyцям клацаць зубамi.

Бацькi збiралiся y актавай залe на першую частку марлезонскага балету пад непаyторнай кодавай назвай «Агульнашкольны сход». Вучнёyскiх прашчураy было шмат, а крэслаy у зале – мала. Маса людзей стаяла па абодва бакi yваходных дзвярэй. Прамова дырэктара трывала бiты час. Рознаyзроставя дзядзькi i цёткi (апошнiя складалi пераважную частку) рабiлi выгляд, што слухаюць, млеючы ад навальнае духаты, што хутка апанавала памяшканнем. Калi дырэктарскi спiч скончыyся, рушылi па аyдыторыях, дзе мусiлi адбыцца лакальныя версii другой часткi памянёнага балета, якая кодавай назвы не мела. Я паспеy падрыхтаваць дошку, напiсаyшы там нумары сваiх хатняга i мабiльнага тэлефонаy.

Спрабуючы yзяць сябе y рукi перад пачаткам сходу, я паyтараy у думках толькi адно: «Галоyнае пачаць, а там, як па лёгкай каляiнцы». Гэта быy самагiпноз. Самаyмушчэнне, як сказаy бы, напэyна, легендарны Вацлаy Ластоyскi, калi б ведаy пра маю злыбеду.

Я глядзеy на дзясятак матуль i двух татуляy, спрабуючы здагадацца – хто ёсць хто. Усе здавалiся знаёмымi, але намаганнi самастойна персанiфiкаваць прысутных завяршалiся поyным правалам. У вынiку толькi Лiзавету Адамаyну Багуслаyскую я i вызначыy, бо за месяц ад нашага знаёмства i пачатку майго класнадзейства памяць мне yсё ж не адбiла. Матулi i татулi сваiм чарадом глядзелi на мяне i, пэyна ж, узважвалi магчымыя плюсы i мiнусы такога мультыфрукта, як я. Многiя з iх ведалi пра маё iснаванне даyно, але толькi y той вечар маглi yпершыню ацанiць гiсторыка Эрнеста Скiргайлавiча без медыятараy i мадэратараy. Вось гэтае прыцэньванне i было для мяне самым вялiкiм цяжарам. Я адчуваy сябе доранай кабылай, якой спрабуюць зазiрнуць i y рот, i яшчэ y некалькi месцаy. Невядома, куды б занесла нас агульная напружанасць, калi б у дзверы не пастукаyся мужчына, якi з дзiyнаю yсмешкай запытаyся: – Дык што ж? 11 «А»?

– Так, праходзьце, калi ласка, – я быy выключным прыкладам ветлiвасцi.

Ён нясмела yвайшоy у кабiнет, зiрнуy сакалiным вокам на грамаду, сеy за першую парту ля дзвярэй i, не пакiдаючы yсмiхацца, раптоyна выявiy сумнеy, якi, верагодна, нi з тога, нi з сёга стаy яго кусаць дзiкiм сабакам дынга: – Прабачце, – сказаy ён, – а Фама Андрыёнак у 11 «А» вучыцца?

– Раней вучыyся, – заyсмiхаyся я.

– Што значыць раней? – яго голас выдаваy здзiyленне, але рысы твару пры гэтым анiчуць не змянiлiся.

– Значыць, у мiнулым навучальным годзе. А цяпер ён перайшоy у медыка-бiялагiчны 11 «В» клас, бацькоyскi сход якога праходзiць у суседнiм кабiнеце.

– У медыка-бiялагiчны? – нарэшце здзiyленне здолела змянiць ягоны твар.

– Так, – павучальна хiтнушы, адказаy я.

– Дык што ж, гэта лiцэй iмя Юрыя Гагарына? – нiбыта хапаyся за апошнюю саломiнку, удакладнiy ён.

Аyдыторыя не змагла стрымаць смеху, чым ладна збянтэжыла няyдачлiвага госця.

– Не, гэта сярэдняя школа №XXXL iмя Марцiна Пачобут-Адлянiцкага, – прамовiy я, а бацькi пацвердзiлi мае словы, жвава кiваючы галовамi.

Дзядзька на секунду зацяyся i пасля y паyголаса yздыхнуy, нiбыта мацюкнуyся: – Збой дае матрыца.

Гэтая лаянка здзiвiла мяне цi не болей за ягоны прыход. Мяне нават паспеy адолець кароткачасовы сумнеy у выпадковасцi такой памылкi. Але сумнявацца не было калi, i я yсё-ткi распачаy мерапрыемства.

Трымаючы прамову я быy ласкавы, як фразеалагiчнае ласкавае цяля, i пафасны, як амерыканскi прэзiдэнт кiношнага памолу. Я рабiy беглую самапрэзентацыю i прэзентацыю настаyнiкаy-прадметнiкаy. Я сто разоy паyтараy словазлучэнне «нашы дзецi», спадзеючыся вытачыць у мамуляк слязу замiлавання. Я цвердзiy, што зычу дзецям толькi дабра i таму галоyнай задачай лiчу спакойна i годна завершыць сярэднюю школу, не забываючы дбаць аб удзеле y пазакласных мерапрыемствах. Я абяцаy як прадметнiк па мажлiвасцi нiкога не крыyдзiць з адзнакамi. Я бiy сябе кулаком у грудзi, запэyнiваючы, што буду стаяць за дзетак – нашых дзетак! – цар-гарою. У замен я прасiy толькi разумення i спрыяння. Не ведаю, наколькi шчыра i пераканаyча гучалi мае словы. Не знаю, упала зерне майго паслання на yрадлiвую глебу цi yсяго толькi на каменне. Бацькоyскi камiтэт уваскрашаy я з асцярогай. Прысутныя маyчалi. Кандыдатаy вылучаць не хацелi. Адно тады, калi я паведамiy, што каардынацыяй дзейнасцi займуся асабiста, колькi мамаy з палёгкай i амаль нават падзякаю згодна закiвалi галовамi.

– Але камiтэт усё адно патрэбны. Асаблiва y пытаннях падрыхтоyкi да будучага выпускнога вечара.

– Колькi трэба чалавек? – спытала маладжавая жанчынка – мама Алёны Караблёвай.

– Тры-чатыры, – як перад стартам добрай справы адказаy я.

– Тады запiсвайце Караблёву, Багуслаyскую, Селязнёву i Кляшторную.

Яна казала так, нiбы yсе yжо згадзiлiся.

– Так? – перапытаy я.

– Так, – адказалi жанчыны.

– А хто за старшыньку? – працягваy азадачваць я.

Спадарыня Караблёва змоyкла. Астатнiя мамы таксама. Увесь наваствораны на прынцыпах абшчыннае дэмакратыi бацькоyскi камiтэт апусцiy вочы. Быць старшынькай не жадаy нiхто.

– Дык хто? – паyтарыy я.

Мама Карыны Кляшторнай стала наракаць на цяжкi працоyны графiк. Мама Алiсы Селязнёвай сцiснула губы i без тлумачэнняy адмоyна матлянула галавой, напомнiyшы гэтым жэстам сваю дачушку. Урэшце Лiзавета Адамаyна сказала сама: «Давайце буду я». Пасля прамоyленага яна адарыла мяне позiркам, у якiм чытаyся напамiн пра нашу першавераснёyскую гутарку. Я адказаy гэтаму позiрку амаль глямурнаю yсмешкай. Не пашкадаваy бы i цалкам глямурнай, калi б не стачыy у свой час зубы, грызучы жалезны боб навукi. Заставалася абярнуцца y лiра-эпiчнага цмока для фандрайзiнгу броку:

		Была зямля не свячона,
		Былi людзi не хрышчоны,
		Не верылi Госпаду Богу,
		А верылi люту-цмоку.
		Люту-цмоку далi броку
		Кажны дзень па чалавеку,
		Па краснай дзяyчынцы.

І як мне нi рабiлася прыкра, я yсё ж згадаy у голас чароyныя словы а лiтары «школьны фонд». Бальшыня прысутных, хаця i без вялiкага iмпэту, але yсё ж расставалася з кроyнымi талерамi, абавязкова распiсваючыся y ведамасцi прыняцця ахвяраванняy. «Цiкава, а цмок-брокер, забiраючы дзяyчынак, таксама подпiсы патрабаваy? – думалася мне. – А калi збiраy, дык у каго менавiта: у ахвярадаyцаy цi y самiх ахвяр? І як выглядала ведамасць? І куды потым дзяyчынкi дзявалiся – цмоку цi таксама y нейкi фонд?». Добра, што мой мозг не падпрацоyваy мультымедыйным праектарам, а то была б рызыка, што мае думкi y рэжыме слайд-шоy, пабачыць уся бацькоyская грамада.

На тым уласна сход i скончыyся. Я адчуваy сябе спустошаным, быццам адрабiy дзве змены на yранавых руднiках. У мяне не было пачуцця задаволенасцi. Было штось накшталт палёгкi. Палёгкi выключна з тае прычыны, што сход апынуyся за плячыма. Каб развiць гэтую кволую радасць, я паiмчаy маршруткай дадому, дзе мяне чакала пара бутэлек ахалоджанага шампанскага i пакунак з морапрадуктамi. Магчыма, такiм вось спосабам мне хацелася наставiць акуляры yласнаму лёсу, прымушаючы яго yпэyнiцца, што я святкую перамогу.

Паглынанне пераможнага напою перарваy тэлефонны званок. З неахвотай жыхара Лайдаччыны я падняy слухаyку. Незнаёмы мужчынскi голас з ледзь прыкметнай картавiнкай удакладнiy: – Эраст Пятровiч?

– Не, – раззлавана адказаy я, нiбы мяне адарвалi не ад келiха, а ад грудастай бландзiнкi.

– Гэта нумар 29071988? – перапытаyся незнаёмец.

– Так, – маё раздражненне нарастала.

– Паклiчце, калi ласка, Эраста Пятровiча.

– Гэта герой iншага рамана. Мо’ вам патрэбны Эрнест Скiргайлавiч?

– Ой, прабачце, сапраyды Эрнест Скiргайлавiч, – збянтэжанасць на тым канцы дроту падалася фальшывай.

– У такiм разе вы размаyляеце менавiта з iм, – ганарлiва сказаy я, цудоyна разумеючы, што насамрэч незнаёмец гаворыць не столькi са мной, колькi з часовым сiмбiёзам майго арганiзма i шампанскага.

– Яшчэ раз выбачаюся. Я Сяргей Аляксандравiч Вiдаy-Вошчанка. Марына Нарымунтаyна вас папярэджвала?

– Так, папярэджвала, – я iмгненна yспомнiy словы Любартавай. – Але наyрад цi y мяне атрымаецца вам дапамагчы.

– Вы не перажывайце. Тут няма нiякае крамолы. Мне сапраyды трэба пагаварыць з вамi пра сёе-тое. Калi вам зручна? Я магу да вас на працу прыйсцi, калi жадаеце.

– На працу? – знiякавела перапытаy я.

– Да вас асабiста, без удзелу адмiнiстрацыi.

– Калi так, дык давайце y суботу. У пятнiцу y нас дзень здароyя. А y суботу я прыйду адмыслова, каб папрацаваць з дакументацыяй.

– Так. Ёсць. Субота. Аб якой гадзiне?

– Не раней за адзiнаццатую.

– Ёсць. Зразумела. Дзякуй. Я вам патэлефаную.

– Нясцерпна чакацьму.

– Усяго добрага, Эрнест Скiргайлавiч.

– Бывайце здаровы.

Колькi секундаy я трымаy слухаyку y руцэ, спрабуючы yтаймаваць узрушанне: божачкi, мне ж пазванiy сапраyдны супрацоyнiк КНАКС! Але yзрушанне не было доyгатрывалам i хутка сышло на нулi. Кiнуyшы слухаyку, я пайшоy дапiваць шампанскае.




13


Наступны дзень, дэклараваны як дзень здароyя, не абяцаy амаль нiчога новага. Новым быy толькi мой статус удзелу y iм. О, так! Гэтае салодкае слова класны кiраyнiк! Вызвалiyшы практыкантку Валю ад лiшнiх для яе клопатаy, я паспяшаy у сталоyку, каб атрымаць для сваёй паствы сухi паёк: бутэрброды з вэнджанай каyбасою, апельсiны, пакуначкi з малаком i маннай нябеснай. Пацiху сталi падыходзiць мае адзiнаццацiкласнiкi, якiх я змушаy узяць належны iм харч. Яны какетлiва аднеквалiся, прыкрываючыся словазлучэннем ранiшняя наетасць. Я настойлiва цыкаy. Мне зусiм не хацелася валачы yвесь гэты гастранамiчны цяжар на той бераг ракi Сiвой, куды школа звычайна скiроyвалася y гэткiя аздараyленчыя днi. Урэшце, за кошт некалькiх цi то галодных, цi то прагных да халяyкi хлапцоy мне yдалося збольшага разгрузiцца. Настаyнiкi фiзкультуры заклiкалi выводзiць дзяцей на двор i рушыць традыцыйным маршрутам.

Я крочыy у атачэннi сваiх вучанiц. Хлапцы, традыцыйна, пабеглi наперад, прымкнуyшы да кампанii сябрукоy з 11 «Б». Дзяyчаты пачыналi заводзiць старую катрынку i пыталiся: «Ну, навошта нам гэты дзёyбаны дзень здароyя?». Я намякаy, што катрынка сёння не y модзе.

– А што тады сёння y модзе? – хмурачы броyкi, удакладнiла Лера Булатнiкава.

– Зараз модна не хмурыцца, а yсмiхацца, – нечакана мяне падтрымала Алёна Караблёва.

– Твая усмешка, позiрк твой мяне штурхнулi y бездань мрояy, – працытаваy я эмiгранцкага паэта.

– Гэта вы, Эрнест Скiргайлавiч, напiсалi? – пераадольваючы сваю адвечную маyклiвасць, пацiкавiлася Карына Кляшторная.

Калi б я быy страшэнным нахабам, дык пэyна ж, не мiргнуyшы вокам, падмануy бы i Карыну i астатнiх дзяyчат.

– Не, – сцiсла вымавiy я.

– Вы нас разводзiце, – з усмешкай умяшалася Кася Вядзёркiна. – Мы ж ведаем, што вы пiшаце вершы.

– Цi мала хто пiша, – ухiлiста адказаy я. – Трэба быць чыстым фанабэркам, каб налева i направа цытаваць самога сябе.

– Фана кiм? – не зразумела Кася.

– Фанабэркам, – выразна прамовiy я.

Выпярэджваючы мае тлумачэннi, Алёна стала разважаць над сэнсам гэтага – таксама незнаёмага ёй – слова: – Ну «бэрка», мабыць, памяншальна-ласкальнае ад «бэр», што значыць «мядзведзь». А «фана», напэyна, ад «фанаграмы», пад якую толькi рот раскрываюць, робячы выгляд, што пяюць. Такi сабе мядзведзь-фанаграмшчык.

– Ага! Мядзведзь-фанаграмшчык, якi сам сабе y дзяцiнстве на вуха наступiy, – падхапiла развагi Вядзёркiна.

– А мядзведжае вушка, калi верыць пэyным анекдотам, гэта нешта непрыстойнае, – злаyмiльна заyсмiхалася Булатнiкава.

– Цiкава што? – з пэyным выклiкам спытала Кляшторная.

– Пiзда, – адказала Лера.

– Сама ты пiзда, – вомiльгам агрызнулася Карына.

– Ды не ты пiзда, а мядзведжае вушка пiзда, – раззлавалася знаyца пэyных непрыстойных анекдотаy.

– Дзевачкi! – нiбыта супакойваючы, выгукнула Кася.

Усё адбылося так раптоyна i маланкава хутка, што я не паспеy своечасова зрэагаваць. Іншыя мае спадарожнiцы не тое, каб збянтэжана, а хутчэй зацiкаyлена сачылi за аднакласнiцамi i чакалi маёй рэакцыi. Мне здавалася, што маё запозненае маралiзатарства не дасць нiякага плёну. Таму я адно з ушчуваннем пахiтаy галавою, але, звяртаючыся да Леры, сказаy тое, чаго напэyна не чакаy нiхто з прысутных: – А як жа тады персанаж беларускiх народных казак асiлак Івашка Мядзведжае Вушка?

Лера на мiг задумалася, а потым выдала, выкарыстоyваючы разнастайны тэрмiналагiчны апарат вядомы ёй, верагодна, з грамадазнаyчага курсу: – Я канечне гэтую казку не чытала, але магу выказаць сваё меркаванне, сыходзячы з уласнага сацыякультурнага вопыту. Вось глядзiце: асiлак – гэта ж нешта пазiтыyнае, станоyчае, як ты яго нi круцi. А як гэты пазiтыy мог выразiць наш бедны i гаротны просты народ? Толькi экспрэсiyным прыметнiкам, на якi пазней царква i, верагодна, iншыя грамадскiя iнстытуты, iмкнулiся накласцi забарону, табу. І народ выкручваyся, як мог, прыдумваючы нешта нейтральнае. Вось жа быy Іван Пiздаты, а стаy Івашка Мядзведжае Вушка.

Дзяyчаты пачыналi патроху хiхiкаць. Мiнакi, праводзiлi нас поyнымi сподзiву позiркамi, бо не маглi дабраць розуму, што за таварыства перад iмi, аб чым гамонка i куды гэты дзядзька з усмешкай ласкавага цмока вядзе цэлую плойму юных красунь.

– Лера, можа ты перастанеш мацюкацца? – урэшце зрабiy заyвагу я.

– Эрнест Скiргайлавiч, вы ж разумны мужчына, – стала вiхляць яна. – «Пiзда» у гэтым кантэксце не мацюк, а навуковая катэгорыя.

Мы акурат падыходзiлi да вечнага агню з не менш вечнымi вясельнымi картэжамi. Яшчэ адна школьная група, каб не замiнаць жанiху i нявесце, паскорыла крок i дагнала нас. На яе чале быy Дзянiс Давыдавiч Іскалiеy. Ён, учуyшы з дзявочых вуснаy ненарматыyную лексiчную адзiнку, разбiрацца не стаy, а адразу безапеляцыйна заявiy: – Дзяyчыначка, у цябе малако на вуснах не абсохла, каб такiя словы без капкi сарамлiвасцi пры людзях казаць. А тым больш пры маладым настаyнiку. Што ты сабе дазваляеш? Га? Як тваё прозвiшча? Заyтра будзеш перад дырэктарам тлумачыцца.

Мае вучанiцы, а пагатоy Лера Булатнiкава, на якую хлынула ягоная тырада, здранцвелi. Даваць дзяyчыне магчымасць апраyдвацца перад Іскалiевым было небяспечна. Па-першае, яна пачала б аскiрзацца, толькi yскладняючы становiшча. Па-другое, мая маyклiвасць не магла сыграць на карысць майму i без таго хiсткаму аyтарытэту. Апошняе мяне i падштурхнула кiнуцца на абарону нахабнiцы.

– Вы, Давыдавiч, асаблiва не гарачкуйце. Дзяyчо без злога намеру, а y рэчышчы фiласофскiх разважанняy. Сучасная фiласофская парадыгма, знаеце…

«Знаеце», – перадражнiy стары. Ён пiльна паглядзеy на Леру i яе малiнавую саколку, якая добра падкрэслiвала абрысы грудзей, задуменна кашлянуy, павярнуyся да мяне i yшчыплiва папярэдзiy: – Глядзi, каб гэтая парадыгма з тваёй традыцыйнай фiласофii yсе цалiнныя сокi не yвабрала.

Калюча yсмiхнуyшыся, Іскалiеy прыспешыy сваю групу i шпарка пакрочыy наперад. Я не ведаy, што казаць. Вучанiцы таксама маyчалi. Нарэшце моyкнасцi не вытрывала Кася Вядзёркiна.

– Эрнест Скiргайлавiч, – зусiм цiха звярнулася яна да мяне i не працягвала далей, чакаючы майго голасу. – Што? – як мага спакойней спытаy яе.

– Дык вы не скажаце нам, што значыць слова «фанабэрка»?

Я не здолеy стрымацца ад смеху i лiтаральна выбухнуy рогатам, а следам, нiбы згодна з прынцыпам дамiно, зарагаталi i yсе мае спадарожнiцы. Наш смех быy да непрыстойнасцi звонкiм i задорыстым. Гэта канечне схiляла да пазiтыву. Але мая дзiyная здольнасць секунднага абстрагавання ад таго, што адбываецца, спрытна руйнавала такое ж мiмалётнае шчасце. Заyжды, калi надыходзiy час адчування хаця б найменшага шчасця, нейкая частка маёй свядомасцi выслiзгвала вонкi i пачынала лунаць, азiраючы мяне збоку, адпускаючы y мой адрас самыя жорсткiя кпiны. Так было y дзяцiнстве, калi я радаваyся з’яyленню y маёй калекцыi новай паштовай маркi. Так было y юнацтве, калi мая аднакурснiца дэманстравала спрыт сваiх вуснаy i языка. Так здарылася i на гэты раз. Я рэзка змоyк. Дзяyчаты па iнерцыi працягвалi хiхiкаць. Але самыя пiльныя yсачылi неспадзяваную перамену yва мне, сталi штурхаць астатнiх локцямi y бок ды цiхенька цыкаць.

– Што здарылася? – iзноy наважылася Вядзёркiна.

– Дэжавю, – схлусiy я, i мне здалося, што Кiрыла Тураyскi, побач з помнiкам якога мы акурат крочылi, хiтравата прымружыy свае манументальныя вочы y жаданнi нешта сказаць. Я не паспеy нiчога зрабiць, як свядомасць напоyнiлася незнаёмым голасам: «Мы же нищие есмы словом и мутни умом, не имуще огня Святаго Духа на слажение душеполезных словес». «Якое мудрагелiстае прызнанне лiтаратарскага бяссiлля», – падумаy я, баючыся, праyда, азiрнуцца на помнiк вялiкаму тураyцу. Мы iшлi далей.

На помнiк Ленiну я нават не глянуy, што не застрахавала мяне ад ягонай заyвагi: «Правiльнай дарогай iдзяце, таварыш!». Мiнаючы старую друкарню, я маральна рыхтаваyся да сустрэчы з помнiкам Дзяржынскаму. Жалезны Фелiкс, зваяны з бронзы, па-чэкiсцку пiльна глядзеy на мяне i маiх вучанiц. Здавалася, мы здолеем хутка збочыць управа да ракi, i я не пачую нiякiх натацый. Спадзеy быy дарэмным – следам за мной паляцелi словы, быццам iскры ад удару карнага мяча рэвалюцыi аб ланцугi маiх неад’емных псiхалагiчных комплексаy: «Хто баiцца болю, той заyжды паддасца злу».




14


Давялося прыспешыць хаду. Дзяyчаты моyчкi рабiлi тое самае, аж пакуль адна з iх не сказала: «Эрнест Скiргайлавiч, вы iмчыцеся так, нiбы тое дэжавю вам на пяткi наступае». Я рэзка спынiyся i, стараючыся запярэчыць, iмклiва падбiраy словы. Словы падбiрацца не хацелi. І y той момант, як ратунак, пачулiся прыглушаныя гукi мелодыi з вежы былога палацу царскiх палкаводцаy i iх наступнiкаy. «Люблю наш край, старонку гэту», – мiжволi зварухнулiся y паyшэпце вусны.

– Даyно хацела вас спытаць, – звярнулася да мяне Алёна Караблёва, – што гэта за музычка такая?

– Гэта пэyна нейкi любiмы хiт апошняй тутэйшай княгiнi, – не прамiнула выказаць сваю версiю Лера Булатнiкава.

Я адмоyна матлянуy галавой, заклiкаy усiх рушыць дальш. І толькi калi мы падышлi да пешаходнага моста праз Сiвую, я стаy тлумачыць: – Ведаеце, дзяyчынкi, а песня да расiйскiх князёy нiякага дачынення не мае.

– Песня? – yдакладнiла Алёна.

– Песня, – пацвердзiy я.

– Вы нам яе праспяваеце? – падлашчваючыся, спытала Лера.

– Не, мае мiлыя, пець я зараз дакладна не буду. Рубiкон не той.

– А вы баiцеся нас цi вакольных людзей? – уклiнiла сваё пытанне Кася Вядзёркiна.

– Я, дзяyчаты, нiчога не баюся, акром усёмагутнага Алаха i самога сябе, – мяне пацягнула на дзiyныя праявы высакамоyнасцi. Імгненна зразумеyшы, што зараз пачнуцца роспыты пра Алаха, я шпарка вярнуyся да песнi: – Гэта песня беларускага Адраджэння… – Оy, Рэнесанс! – з вучоным выглядам усклiкнула Булатнiкава. – Скарына, Гусоyскi, Мiхалон Лiтвiн… – Не, не, не, – запярэчыy я. – Іншае Адраджэнне.

– Ну, сапраyды, – эyрыстычна разважала Караблёва. – У Беларусi было столькi гэтых адраджэнняy, што пальцаy на руцэ не хопiць. Гэта, па ходу, наша нацыянальная традыцыя. Адраджацца… – … як фенiкс, – амаль прашаптала Карына Кляшторная.

– Ды ну, традыцыя, – скептычна азвалася Лера, – мне гэта больш нагадвае бязлiтаснае кола сансары.

– Лерка, чаго ты yскладняеш? Па-мойму з адраджэннем усе заканамерна. Гэта, як з домам. Моцны вецер дах зрывае, але ж гаспадары, калi жывыя, не кiдаюць дом, а ставяць новы дах. Адраджаюць. А такiх вятроy, бураy, пажараy, прыдуркаy з запалкамi можа быць вельмi многа. І дакуль гаспадар жыве, датуль ён будзе аднаyляць свой дом, даводзiць яго да ладу, – разгаварылася Вядзёркiна i пры канцы нават засаромелася таго, што стала цэнтрам усiхнай увагi.

– Але ж цi не на праклятым месцы той дом стаiць? – цiхмяна прамовiла Кляшторная.

– Ды не праклятае, – шчыра запярэчыла Караблёва, – проста ёду дэфiцыт, а адсюль усе нашы лiшнiя праблемы вынiкаюць. Ды нам пра гэта Эрнест Скiргайлавiч яшчэ y восьмым класе расказваy. Хiба не помнiш?

– Я ж не Селязнёва, каб кожнае слова Эрнеста Скiргайлавiча памятаць, – адпарыравала, нiбы вострым каменем кiнула, Карына.

Алiсы сярод прысутных не было, i тэма не набыла працягу, што пры нораве маiх вучанiц выглядала троху дзiyна. Сам я ад нечаканай згадкi Алiсы страпянуyся, спрабуючы дапяць: выпадкова Кляшторная прыпомнiла яе або за гэтым прыпамiнаннем тоiцца нейкi намёк, адрасаваны персанальна мне.

Разлеглую моyкнасць перарвала зноy жа Карына: – Я ведаю, што гэта за песня. Яе напiсаy Вячаслаy Качанскi на юначы верш Канстанцыi Буйло. А юначкай яна была аж у пачатку ХХ стагоддзя. Сто гадоy таму… – А-а-а, – згодна прастагнала Караблёва, – я нешта такое прыгадваю: «Наша Нiва», Янка Купала, вялiкая скураная канапа y рэдактарскiм кабiнеце, вiно, яблыкi, чытанне «Паyлiнкi» усю ноч… – У цябе таксама дэжавю? Цi як? – не без куслiвасцi спыталася Булатнiкава.

– Нiякага дэжавю, я проста чытала дзесьцi пра гэта.

– Дык што ж атрымлiваецца, дзяyчынкi, – выявiла неyразуменне Кася, – гэтая паэтэса спала з Купалам? І колькi ёй тады было гадоy? А яму?

– Вось i я пра гэта падумала, – заyсмiхалася Лера, касавурачыся на мяне.

Я рабiy выгляд, што не заyважаю нi яе касавуранняy, нi слiзгаты новага напрамку нашай гаворкi.

– Не помню yсiх нюансаy. Эрнест Скiргайлавiч, дапамажыце ж, калi ласка. Дайце свой каментар, – папрасiла Алёна. – Цi ты Карына? Размаyчалася тут зноy.

– Нiчога не ведаю, – адсекла yсе прэтэнзii Кляшторная.

І мне хацелася вось так па-простаму аднекацца. Але, на жаль, падобны спосаб мне бачыyся чыста непрымальным. Дзеля таго я набраy у грудзi свежага паветра, паволi выдыхнуy праз ноздры i пачаy: – Я не ведаю, адкуль вам вядома пра нашанiyскую рэдактарскую канапу, аднак акурат яна сваёй маштабнасцю i yразiла паненку Канстанцыю, калi y 1907 годзе яна завiтала y Вiльню i бавiла ноч у рэдакцыi «Нашай Нiвы» разам з Купалам. Было y iх там нешта цi не было – нiхто не адкажа пэyна. Паэтка y познiх сваiх мемуарах проста зрабiла намёк на гэта, шмат увагi надаyшы менавiта канапе. Зрэшты, яна магла зрабiць такi акцэнт наyмысна, каб у нас уражанне адпаведнае склалася. Паyпраyда часта выглядае вельмi праyдападобна, бо правакуе дадумванне.

– Што гэта значыць? – папрасiла патлумачыць Булатнiкава.

– Усё вельмi проста. Вось уявiце, я сяджу за настаyнiцкiм сталом. Перада мною аркуш паперы, на якiм я малюю сэрцайкi. Проста малюю. Проста надпiсваю жаночае iмя. Так, проста наyздагад. Якая-небудзь Груня цi Груша. А адбываецца yсё на перапынку, i мастацтва сваё я нi ад каго не хаваю. І вось ты, Лера, праходзiш мiма i праз плячо зазiраеш у гэты аркуш: бачыш сэрцайкi i жаночае iмя. Што ты y той час думаеш? Ты робiш паспешлiвую выснову, што я закаханы y нейкую Груню, бо табе здаецца, што ты маеш факты для таго, каб рабiць падобныя высновы. А фактаy насамрэч нямашака. Ёсць толькi тваё дадумванне.

– Божачкi, – завойкала Булатнiкава. – Гэта ж жахлiва. Атрымлiваецца, што y нас не жыццё, а суцэльнае дадумванне.

– Самае жахлiвае, што yвесь наш свет можа быць усяго толькi дадумваннем Бога, – няшчадна yрэзаy я.

– Не кажыце такiя жудасныя рэчы, – ледзьве не yзмалiлася, хаця i са звыклым для сябе налётам тэатральнасцi, Лера. Іншыя вучанiцы yспрынялi мае развагi моyчкi. Толькi Кася Вядзёркiна, змучаная прагай адказу на iншае пытанне, з абурэннем усклiкнула: – Кiньце вы гэтае дадумванне! Жанчына не стала б апiсваць канапу без прычыны. Канстанцыя y савецкi час проста не магла yзяць i напiсаць, што y яе з Купалам быy сэкс. Але мабыць жа быy!

– І што ты хочаш гэтым сказаць? – удакладнiла Караблёва.

– Гэтым нiчога, – Кася зрабiла трагiчныя цялячыя вочы. – Мяне цiкавiць iншае: у iх жа была агромнiстая разбежка ва yзросце. Так, Эрнест Скiргайлавiч?

– Гэта, як сказаць, – выцiснуy я, – ён нарадзiyся y 1882, а яна y 1893 годзе.

– Адзiнаццаць гадоy рознiцы! – выгукнула Кася.

– Чаго ты yсхадзiлася? – з пякучай усмешкай спытала Лера. – Нармальная разбежка. Людзi i не з такiмi разбежкамi шлюб заключаюць. А тут жа не пра шлюб гаворка.

– Ты хочаш сказаць, што такi вось сэкс – нармальная з’ява? – не суцiшалася Вядзёркiна.

– Нармальная, калi натуральная, – адказала Булатнiкава. – Калi yсё дабраахвотна, без прымусу, то якiя могуць быць прыдзiркi? Нiякiх.

– Дзяyчаты, – умяшаyся я, гатовы ад усiх гэтых размоy правалiцца y Аргенцiну, – сэкс у выпадку Купалы i Буйлянкi ёсць нашым дадумваннем. Калi ж мы не памыляемся, то мусiм улiчваць зорны фактар.

– Што за ён?

– Вы хочаце нас заблытаць?

– Зоркi спрыяюць?

Пасыпалiся пытаннi ад маiх вучанiц.

– Я маю на yвазе тое, што трэба разумець, кiм Янка Купала для яе з’яyляyся. Ён быy для яе зоркай. А y дачыненнях мiж зоркамi i адданымi фанаткамi нярэдка здараюцца раманы.

Мы асцярожна спускалiся па кепскiх прыступках, якiмi сканчаyся мост, i павярнулi налева, кiруючыся пад шатамi таполяy да спартовай пляцоyкi, дзе yрэшце мусiy распачацца паyнавартасны дзень здароyя.

– Мяне ваша апошняе выказванне, Эрнест Скiргайлавiч, збянтэжыла, – абарвала Вядзёркiна нашу кароткачасовую сцiшанасць.

– А што тут бянтэжыцца, – не даючы мне зрэагаваць, загаварыла Караблёва. – Ты мазгамi раскiнь i зразумееш, што для маладой сялянкi Янка Купала з нашанiyскай багемы гэта амаль тое ж самае, што для цябе Рыкi Марцiн.

– Ай, – пакрываючыся барвай, заенчыла Кася. – Ну, колькi таго Рыкi Марцiна можна мне прыпамiнаць? Гэта было даyно i няпраyда.

– Не так i даyно. Гадоy пяць таму, – сказала Алёна, i прымружыyшы вока спытала y расчырванелай аднакласнiцы: – І хто тады паyтараy: «Ах, якi мужчына, гэты Рыкi Марцiн. Я з iм абавязкова загуляла б»?

Кася не стала адказваць.

– Усё досыць з гэтым, – прамовiy я. – Давайце хуценька да настаyнiкаy фiзкультуры, яны вам скажуць, што трэба рабiць.




15


Мы падышлi yшчыльную да спартовай пляцоyкi, дзе yжо yладарыла гамарня, мiтусiлiся дзецi рознага веку. Хлапцы паспелi падзялiцца на каманды i ганялi мячык, iмiтуючы чэмпiянат свету па футболу. Іншая група, якая складалася i з хлапцоy, i з дзяyчын гуляла y валейбол без сеткi. Гульня выглядала вельмi зладжанай, хаця y пэyныя моманты здавалася, што бальшыня yдзельнiкаy больш прызвычаiлiся да пляжнага варыянту валейбола. «Эх, раздзецца б, як улетку», – гучна заяyлялi самыя адчайныя з iх. Крыху паводдаль, каб нiкога не закрануць, здавалi нарматыy па кiданнi гранат. А збоку на бегавой дарожцы вучнi парамi трушком штурмавалi стометроyку.

Я стаяy у цэнтры усяго гэтага yсяленскага рушання i думаy пра вечнасць. Маёй вечнасцю тады быy боль неyзаемнага, да таго ж няроyнага, кахання. Strangelove. Думкi, як карусель, круцiлiся вакол аднаго пытання: «Чаму?», адказ на якое знайсцi было цяжка. Здавалася, што лягчэй можна адшукаць у цёмным пакоi чорную котку, нават калi б яе там не было. Я спрабаваy зноy пераключыцца на вакольную кругаверць, але нiчога не атрымлiвалася. Таму вяртаyся зноy а зноy на крукi таго самага ярэмнага пытання, не раyняючы, як героi «Паyсталых з пекла», якiя дагулялiся з чароyным куфэркам – ключом ад брамы y апраметную.

Я быy сам па сабе, узiраючыся y халодныя пяскi майго персанальнага пекла, а ваколле са сваёй мiтуснёй-гамарнёй – само па сабе. Ледзяныя вятры маёй геены выбiвалi з вачэй кроплi гранатавага колеру. Праз мружыва гэтых кропель я не заyважаy нi каляжанак, якiя падыходзiлi з незразумелымi пытаннямi, нi жвавых вучанiц, якiя спрабавалi дэманстраваць спанатранасць у какецтве. Я толькi yзiраyся y пясчаныя далягляды маёй iнтымнай апраметнай, намагаючыся разабраць, што за плямкi трымцяць на гарызонце. І чым больш пытанняy задавалi каляжанкi, а вучанiцы yлягалi y баламуцтва, тым ясней мне бачылiся постацi каля падножжа крыштальнага купала – бялютка белы аднарог i юная дзяyчына. Яны проста стаялi i глядзелi y мой бок, быццам не верылi, што акром iх, сцюдзёных вятроy i музыкi нябеснага крышталю y той пустэльнi нехта ёсць…

Да рэчаiснасцi мяне вярнула блюмканне мабiльнiка. Старэча Сiмэнс сiгналiy аб прыходзе sms’кi. Выскачыyшы з пякельнае сцюжы, я схапiy тэлефон у спадзеве прачытаць пару суцешлiвых словаy. Але iх не было – кляты «Дульком» прасiy тэрмiнова папоyнiць баланс. Буйнейшаму айчыннаму аператару сотавай сувязi было абсалютна насраць на тое, мiж якiмi сусветамi балансавала мая душа.

– Эрнест Скiргайлавiч, чаго вы такi маyклiвы? – вяртаючыся з бегавой дарожкi спытала Вядзёркiна. Следам плялiся астатнiя адзiнаццацiкласнiцы.

– Маyчанне ягнят – золата Макены, – вырвалася нешта няyцямнае з маiх, пакрытых ледзяной корачкай, вуснаy.

Мой адказ адначасова i здзiвiy Касю, i стрымаy ад далейшых роспытаy. Напэyна, баялася, што з яе асабiстай шафы можа вывалiцца яшчэ адзiн шкiлет Рыкi Марцiна цi якога-небудзь Брэда Пiта.

– Ну, i прабежачка, – цяжка дыхаючы, скардзiлася Караблёва. – Ледзь не нарадзiла.

Дзяyчаты, не зважаючы на стому, ажывiлiся.

– А хто тата? – не прамiнула пацiкавiцца Булатнiкава.

– Гэта я вобразна кажу. А будзеш трындзець атрымаеш па попе, – з усмешкай адказала Алёна.

– Па попе?! Якi жах! – заблагала Лера. – Ты ж мне yсiх жанiхоy адаб’еш.

– Можна падумаць, у цябе iх шмат, – недаверлiва заyважыла Карына Кляшторная.

Булатнiкава магла б сказаць: «А y цябе хоць адзiн ёсць?», аднак не хацела крыyдзiць сваю нецалаваную аднакласнiцу. Валерыя y каторы раз загарэлася неперадавальнай усмешкай, прыперчыyшы яе для смаку драбкамi падробленай сарамяжнасцi, i падкрэслена млявым голасам прамовiла: – Колькi нi ёсць – усе мае.

– Гучыць неяк цьмяна i непераканаyча, – зазначыла Караблёва.

– А каго тут трэба пераконваць? – з невялiчкiм выклiкам спытала Булатнiкава i абвяла yсiх прысутных выпрабавальным позiркам. Дураслiвыя агеньчыкi y яе вачах раз-пораз давалi знак, што yсё дужа несур’ёзна, абы паблазнаваць. У гэтым блазнаваннi яна схапiла за руку васьмiкласнiка, якi акурат спрабаваy прашмыгнуць мiма нашага таварыства.

– Хлопчык, ты мой жанiх? – звярнулася Лера да збянтэжанага мальца. Што праyда, яго збянтэжанасць iмгненна мiнула, i з усёй iмавернай нахабнасцю вырваса перыяду гарманальнага выбуху «жанiшок» астудзiy дураслiвасць выпускнiцы: – А ты y люстэрка на сябе хоць раз глядзела?!

– Ах ты, казёл! – не yцярпела Булатнiкава i спрабавала стукнуць падлетка па галаве. Але той спрытна адхiнуyся, вызвалiyся з Лерчынай рукi i пагарцаваy на футбольную пляцоyку.

Ловячы yсмешкi сведак гэтага iнцыдэнту, Валерыя намагалася захаваць добрае аблiчча: – Вось бачыце, як? З малалеткамi толькi звяжыся.

– Бачым, бачым, як цябе, нявестушка, адшылi, – адказала за yсiх Карына.

– Калi так справа i далей пойдзе, – паспрабаваy рэзюмаваць я, – то нiкому тваiх жанiхоy у цябе адбiваць не давядзецца, бо ты сама iх падобнымi выбрыкамi адпудзiш.

– Нiчога страшнага, – ураз знайшлася Булатнiкава i хiтра паглядзела мне y вочы. – Адзiн жанiх, дык дакладна застанецца. А yвогуле я пакуль замуж не збiраюся i пра сямейны побыт будучы не думаю.

Раптоyны yхiл у сям’ю i сямейны побыт быy бяспройгрышным варыянтам перамены тэмы.

– Ай, Лерка, не ганi ты, – не паверыла Вядзёркiна. – Усе мы пра гэта думаем.

– Ага, – пагадзiлася Алёна. – Вунь Алiса Селязнёва нават вызначыла, колькi дзяцей у яе будзе, i як яна iх назаве.

Чарговая згадка пра Алiсу зноy змусiла мяне скалануцца. Мне вельмi хацелася ведаць пра яе сямейныя планы.

– І колькi ж дзяцей яна сабе намеркавала? – як мага больш нейтральным тонам пацiкавiyся я.

– Трох, – адказала Караблёва.

– Якi жах, – выгукнула Булатнiкава. – Цяжка yявiць такое. Цэлы вывадак. Бедны Дзiмка.

Нарэшце я даведаyся, як звалi Алiсiнага хлопца, i нават не здзiвiyся, бо толькi дзiмкамi маглi звацца yсе гэтыя мужчынкi, што круцiлiся ля маiх вучанiц. Колькi мне нi выпадала такiх бачыць, усе яны для мяне выглядалi на адзiн твар, быццам драyляныя салдаты казачнага героя Хведара Набiлкiна. У галаве мiжволi паyстала блюзнерская карцiна: Алiса, яе драyляны муж i тры маленькiя бурацiны, што сноyдаюць мiж iмi.

– А яна на Дзiмку асаблiва i не спадзяецца, – у адказ на Лерчына шкадаванне кiнула Кляшторная i перавяла позiрк на мяне.

Тым часам дух мой заняло, i я злёгку прыгнуyся, пачуyшы магутную артылерыйскую кананаду, рыхтык немец на Курскай дузе. Дзяyчаты yздрыгнулi адначасова са мной.

– Вось да чаго глабальныя праблемы давялi, – абуралася Алёна, – амаль сярэдзiна цэнтральнаеyрапейскай восенi, а божанька нас грымотамi адорвае.

– Але ж на небе нi аблачынкi, – Лера, як магла, праз голле дрэваy узiралася y небасхiл.

Цяжка было паверыць, што вушы мне парэзалi не гарматныя стрэлы, а перуны.

– Ведаеце што, – звярнуyся я да сваiх адзiнаццацiкласнiц, – калi нехта зараз хоча пайсцi дадому… – Да вас, Эрнест Скiргайлавiч? – перабiваючы, улезла са сваiмi хiтрыкамi Булатнiкава.

Мне давялося перайсцi на больш суворы тон: – Калi нехта зараз хоча пайсцi дадому, – павольна выразна, робячы нацiск на кожным слове прамаyляy я, – то можа збiрацца i iсцi. Толькi цур не шлындаць па горадзе, а прыйсцi дамоy i паабедаць. Абяцаю, што yсiм патэнцыйным гулякам, – я yедлiва паглядзеy на Леру, а потым крыху мякчэй на Касю, – праз паyгадзiны патэлефаную на хатнi нумар.

«Патэнцыйныя гулякi» трохi апанурылiся. А вось Алёна Караблёва захоплена заyсмiхалася: – Эрнест Скiргайлавiч, вы проста, як строгi татачка.

Я адказаy ёй прыязнай усмешкай. Дзяyчына адразу зразумела, што маё «можна збiрацца i iсцi» насамрэч азначала «трэба збiрацца i iсцi». Яна глянула на аднакласнiц i па-завадатарску выгукнула: – Ну што, сябровачкi, хадзем ужо?

Сябровачкi пагадзiлiся, хаця па выразах твараy некаторых заyважалася неахвота, з якой яны мусiлi развiтвацца. «А чым жа было ваша нядаyняе нежаданне iсцi сюды?» – спытаy я толькi y думках, наканаваyшы пытанню застацца без адказу. Вучанiцы развiталiся i падыбалi y бок моста. Я скiраваyся y бок спартовай пляцоyкi, дзе гулялi нешматлiкiя прадстаyнiкi мужчынскай паловы 11 «А» класа. Да маiх вушэй даляталi незадаволеныя рэплiкi Булатнiкавай. Яна наyмысна гучна плакалася Вядзёркiнай: – Такi непрабiвальны. Ты з iм па-чалавечы: i пра пiзду, i пра Янку Купалу, а ён: «Ідзiце абедаць». Не, каб сам узяy ды y барчык якi запрасiy.

– Ну, ты сказанула, у барчык, – сцiшана, азiраючыся, прамовiла Кася. – З якой такой прычыны ён павiнен цябе весцi y бар? Супакойся.

– У-у, нас адправiy, а сам зараз з дзевяцiкласнiцамi языком малоць будзе.

– Ён з iмi на нажах з-за джынсаy.

– Ну, значыць з васьмiкласнiцамi… – Яго не цiкавяць…

Даслухаць Касiны словы не yдалося – па-першае, дзяyчына ладна аддалiлася, а па-другое, неба зноy выбухнула грымотамi. «Дзеyкi, дзеyкi… Што ж у вашых галовах творыцца?» – зноy жа на yсялякi выпадак моyчкi спытаyся я.

Хлапцы перапынiлi свой футбол. Андрэй Дастаеyскi з заyсёднай мiнай клоyна, якi шукае справядлiвасцi, кiyнуy у бок аднакласнiц i пацiкавiyся: – А чаго вы iх адпусцiлi? Не цукровыя, не растануць. Ды i дажджу пакуль няма.

Я ведаy, што Андрэй можа спытаць падобнае, i зазбiраyся яго суцiшыць. Аднак я не паспеy i рота разявiць, як яшчэ адзiн смяхун Пеця Андропаy вырашыy адказаць замест мяне: – Як ты, Андрэй, не разумееш? Можа яны i не цукровыя, але ж iм яшчэ нараджаць.

Хлапец яyна пакеплiваy, абыгрываючы эпiзод маёй класiчнай гутаркi з дзяyчатамi 9 «Б». Прысутныя пачалi былi гагатаць у манеры герояy пустых амерыканскiх моладзевых камедый цi iх расiйскiх клонаy. Я такога смеху не любiy. Хранiчна не мог трываць. Пiльна, без намёку на yсмешку, я паглядзеy на Андропава. Ён умэнт адвёy вочы, павярнуy галаву y бок i стаy вывучаць колеравую гаму яшчэ неапалага восеньскага лiсця.

– Мы з вамi, мужыкi, дык дакладна не растанем, – прамовiy я, абводзячы позiркам усiх сваiх вучняy-хлапцоy.

– Гэта вы на што намякаеце? – з-пад клоyнскай маскi Андрэя Дастаеyскага паказалiся iклы.

Ва yсiм незразумелым для сябе ён бачыy варожыя падкопы.

– Я не намякаю, я кажу, што мы з вамi дакладна не цукар. І гэтую акалiчнасць нам узаемна давядзецца трываць цэлы навучальны год.

Хлапцы пераглянулiся, але з пошукам адказу не патрапiлi.

Мiж тым пасля няyдалай, але вельмi моцнай падачы з боку валейбольнай пляцоyкi ляцеy мяч. Ляцеy не абы куды, а проста мне y галаву. Мой бакавы зрок падтарможваy i адразу не прыкмецiy небяспеку, нiбы турэцкая процiпаветраная абарона, якая празявала прылёт гарматнага ядра, асядланага баронам Мюнхгаyзэнам. «Эрнест Скiргайлавiч! Асцярожна!» – пачуyся крык адной з васьмiкласнiц, але было позна, каб зразумець што да чаго. Я абярнуyся на крык, мячык дакладна трапiy мне y лоб i лопнуy. Сведкi здарэння хорам войкнулi. Я yбачыy успышку звышновай зоркi. «Эрнесцiк, ты сваiм вострым розумам сапсаваy нам iнвентар», – спагадлiва сказала настаyнiца фiзкультуры.




16


Я чуy пра мноства выпадкаy, калi мяч трапляy людзям у галаву. Я быy сведкам i нават ахвярай шмат якiх падобных эпiзодаy. І нiколi мяч, дакранаючыся да чыёйсьцi галавы, не лопаyся. Зрэшты, здзiyляцца гэтаму я занадта не стаy. У думках я вяртаyся а вяртаyся да словаy Карыны Кляшторнай пра Алiсу. «А яна на Дзiмку асаблiва i не спадзяецца», – пульсавала y маiх глуздах i рэхам адбiвалася y гузаку, якi вылез на лобе пасля yдару мячыкам. Я намагаyся рацыяналiзаваць Карынiны словы, каб не мець лiшняе спакусы yбачыць у iх адрасны намёк. У галаве гула пясчаная марсiянская бура, i здавалася, што вось-вось з вушэй пасыплецца пясок чырвонае планеты.

На плошчы я yскочыy у зялёны айчынны аyтобус i yсеyся ля вакна, цалкам заняты той самай думкай. «А яна на Дзiмку асаблiва i не спадзяецца». Танаванае шкло змяняла натуральныя колеры заваконня. Неба аддавала чырванаватым адценнем.

– Яна магла гэта сказаць з самых розных прычынаy, – прыемны жаночы голас заказытаy маё вуха.

Я няyцямна адарваyся ад вакна i зiрнуy налева. Побач са мной сядзела фенаменальнае прыгажосцi жанчына y кароткай барвовай сукенцы з тонкiм паясочкам-ланцужком, якi адно дзеля красы ляжаy на талii. Беласнежныя валасы былi сабраныя y два кранальныя дзявочыя хвосцiкi. У блакiтных вачах хавалася Атлантыда. У бляску пульхных вуснаy таiлася Эльдарада. Легкадумны кiрпаты носiк быy выклiкам усiм багам нашага небеззаганнага сусвету.

– Хто вы? – саромеючыся зiрнуць на ногi незнаёмкi, цiха спытаy я.

– Гэта цяжка патлумачыць, – адказала яна i падарыла мне yсмешку моднае фотамадэлi, якая спусцiлася са сваiх глямурных алiмпаy, каб дзеля пацехi пакатацца на аyтобусе Мiнскага аyтамабiльнага заводу. Падарыла i папрасiла yзаемнае ласкi: – Прашу вас, не задавайцеся пытаннем наконт таго, хто я. Вы можаце называць мяне як сабе хочаце – Ізольда, Джульета, Мальвiна, Аэлiта…

Яна yсмiхнулася, кранальна зморшчыyшы носiк. Мяне агарнула нейкае падабенства страху – аyтобус iмчаyся па звыклым маршруце, але краявiды за вокнамi былi спрэс марсiянскiмi. Нi табе дрэваy, нi звыклых мiкрараёнаy. Толькi асфальтаваная дарога праз чырвоную пустэльню yкрытую мноствам заiнелых камянёy. Там, дзе мусiлi б быць новабудоyлi, круцiлiся пыльныя вiхуры.

– Дык вось, – не зважаючы на маё здумленне, прадоyжыла Аэлiта, – Карына магла сказаць тую фразу па розных прычынах. Яна магла папросту канстатаваць факт – хлопец пры Алiсе адно дзеля прылiку. Каб быy. Каб не адставаць ад сябровак. Ён быццам модны аксесуар, але насамрэч непатрэбны Алiсе. Магчыма, што Карына ведае, хто Алiсе сапраyды патрэбны. А можа быць яна такiм чынам спрабавала зняславiць Алiсу. Маyляy, пабачце, якая амаральная дзяyчынка – з адным хлопцам сустракаецца, а трох дзяцей мяркуе нажыць з кiмсьцi iншым. Так цi iнакш, мы не ведаем, на каго згодна з версiяй Карыны, Алiса спадзяецца. Усе нашы высновы без дастатковых звестак будуць толькi дадумваннем.

– Але чаму Кляшторная на мяне так пiльна паглядзела? – маё пытанне прагучала гэтак жа нягегла, як iндастрыял у выкананнi крамлёyскага акына ля падножжа марсiянскага сфiнкса.

– Вось з такiх пытанняy дадумванне i пачынаецца, – яна зрабiла стродкi выгляд. – А калi б яна пры гэтым яшчэ б i чупа-чупс смактала? Што б вы тады падумалi? Якiя званы загучалi б у вашай галаве? Якiя б званкi? Дзынь, дзынь, дзынь…

Я рэзка падхапiyся з ложка, адарваyшы ад падушкi цяжкую, як каменны блок для пiрамiды Хеопса, галаву. Бардовы хатнi тэлефон заходзiyся нахабна настойлiвымi трэлямi. Я схапiy слухаyку, нiбы змяю, якую збiраyся задушыць цi прынамсi пазбавiць атруты.

– Алё, – выгукнуy незадаволена я.

– Здароy. Ты што, спаy? – пачуyся y слухаyцы голас майго даyняга камрада Мiкаэла Бухоyскага. З пэyных часоy я стаy адносiць яго да шматлiкiх ценяy майго перакрэсленага мiнулага. Але ён раз-пораз нагадваy пра сябе раптоyнымi тэлефанаваннямi i прадказальнымi прапановамi – набухацца. Нас некалi звялi «Вытокi». Нас колiсь пасварыy факт майго заляцання да яго дзяyчыны – молодой и неопытной вытоковки, якая, не могучы разабрацца y сабе, удзячна прыняла маю да яе yвагу. Прыняла, каб урэшце разабрацца i вярнуцца да Бухоyскага, а мяне адштурхнуць у лёд любоyнае Антарктыды. У стане гэткай абледзянеласцi я выглядаy досыць бяспечна, i Мiкаэл без асаблiвае рызыкi аднавiy нашае спабутэльнiцтва, як мы аднойчы назвалi гэта, зазiрнуyшы спачатку y бутэльку, а потым у слоyнiк Ластоyскага. Гарэлка, зялёныя алiyкi i Ксеня Чудатворная, якая пiла з намi, каб яе каханаму Мiкаэлу дасталася менш, зрабiлiся негалосным сiмвалам вытокаyскiх пасядзелак апошняга перыяду iх iснавання. А потым усё знiкла. Цi можа быць я сам захацеy, каб яно знiкла для мяне. Але незалежна ад майго жадання ценi перакрэсленага мiнулага нагадвалi пра сябе, не разумеючы, што прычыняюцца да з’яyлення хвараблiвых успамiнаy… – Здароy, – суха павiтаyся я i замаyчаy, здагадваючыся, што скажа Бухоyскi.

– Ета самае, тут прапазiцыя адна тупiчаская ёсць, – ён няyклюдна спрабаваy выкарыстоyваць наш колiшнi слэнг, – давай набухаемся!

– Шампанскiм? – падыгрываючы яго настальгiчным ноткам, удакладнiy я.

– Хо-хо-хо, – засмяяyся Мiкаэл. – Не, не шампанскiм. Беленькай.

Мяне заyжды перасмыкала, калi нехта гарэлку называy беленькай. У маiх вушах гэта гучала, як наyмысна фальшывы камплiмент.

– Па-першае, я гарэлку даyно не п’ю. А па-другое, у мяне заyтра важная сустрэча.

– Вой, якая y цябе yжо там важная сустрэча? – праiгнараваyшы маё «па-першае», скептычна чмыхнуy Бухоyскi. Скепсiс ягоны быy досыць лiпкi, нiбыта Мiкаэл з’яyляyся носьбiтам iсцiны y апошняй iнстанцыi i з гэтае вежы выразна бачыy: нi з кiм нiякiх сустрэч у мяне няма i быць не можа y прынцыпе.

– Чалавек з культурнай канторы прыходзiць, – яшчэ больш стрымана прамовiy я.

Узнiкла паyза. Бухоyскi колькi секунд думаy, а потым выдаy: – А чорт з iм.

– Чорт не чорт, а жартаваць не выпадае.

– Дык давай заyтра на пiва, раз ты беленькую не паважаеш.

Скачкi яго думак мяне yражвалi.

– Толькi пасля сустрэчы з чалавекам, – паставiy умову я.

– Я табе пазваню. Ты на ноч пачытай Бiблiю i «Малы канспiратар».

Дарадца хрэнаy.

Але я yзяy з палiцы i адну, i другую кнiгу, каб разгарнуць iх наyгад i прачытаць, злiваючы цытаты y цэлае: «Запiшы yяву i накрэслi ясна на скрыжалях, каб чытач мог лёгка прачытаць, бо yява стасуецца яшчэ з пэyным часам i гаворыць пра канец i не ашукае. Калi ты не хочаш казаць, абараняючы сябе, магчыма, захочаш абараняць iншых, абараняць справу, даводзячы чысцiню сваiх подумаy i метадаy змагання». Я вярнуy кнiгi на iх месцы. У галаве ад прачытанага нiчога не засталося. Мяне сушылi зусiм iншыя думкi. І з гэтым трэба было або мiрыцца, або бiцца. Я абiраy сярэдзiнны варыянт: прыхапiyшы дошку для вэбсёрфiнгу, сыходзiy у сецiва. Сайты, блогi, коменты руляць. Галоyнае своечасова вярнуцца, каб, лёгшы спаць, не yбачыць у сне мудрагелiсты скрыпт цi код памылкi 404.




17


У суботу y школе было нешматлюдна. Займалiся толькi профiльныя класы, дый тыя не y поyным складзе, бо для многiх вучняy дзень гэты yяyляyся выходным. І нi профiль, нi шнобель iх зусiм не хваляваy. Мае збольшага yсе прысутнiчалi. Абступiyшы мяне, яны на yзахапы распытвалi пра маё самаадчуванне. Я yсмiхаyся i гаварыy: «Не дачакаецеся». Яны yсмiхалiся y адказ i бажылiся, што не зычаць мне кепскай долi.

– Бедны, Эрнест Скiргайлавiч, – спачувальна прамовiла Алiса Селязнёва. – Гэта ж так атрымалася, наyмысна не прыдумаеш.

– Проста не трэба было нас адпраyляць дамоy так рана. Мы б вас дакладна ад гэтай нягоды yратавалi, – заявiла Лера Булатнiкава, але без крыyды, якая лiлася з яе кагадзе.

– На самой справе ва yсiм вiнаватыя мы – хлапцы, што гулялi y футбол, – пасыпаy вiрутальным попелам сваю галаву i галовы iншых футбалiстаy Грыша Стахiевiч.

Я працягваy усмiхацца. «Не yсё так кепска», – думалася мне. Званок пагнаy мой 11 «А» на матэматыку. Я застаyся на калiдоры адзiн, збiраючыся iсцi y якую-небудзь пустую аyдыторыю, каб да прыходу госця з КНАКС праверыць некалькi стосаy сшыткаy з храналагiчнымi таблiцамi. Я павярнуyся i пацягнуyся y настаyнiцкую, каб спраyдзiць расклад заняткаy. Не дайшоyшы да яе, сутыкнуyся з настаyнiкам фiзiкi. Той акурат замыкаy свой кабiнет.

– А там урокi яшчэ будуць? – не дзеля парожняе цiкавасцi спытаyся я.

– Здаецца, не. А што ты хацеy?

Было y яго манеры задаваць пытаннi нешта кiношнае. І гэтым разам Майсюк нагадваy дзiyнае спалучэнне тыповага белагвардзейскага контрразведчыка з савецкiх фiльмаy i аднаго з бедакоy, што хацелi дастукацца да нябёсаy у культавым нямецкiм фiльме.

– Вольная аyдыторыя патрэбна, – сiлячыся yдаваць крэпкага арэшка са згушчонкай i каньяком, тлумачыy я. – Дзядзька адзiн прыйдзе. Гутарка сур’ёзная мае быць.

– Ды, калi ласка, – Ярык працягнуy мне ключ. – А дакладна дзядзька? Бо калi цётка цi там лялечка якая, то я магу i лабаранцкую саступiць. Пад тваю адказнасць. Кушэткi, праyда, там няма. Але ёсць нядрэнны, як для нашых теренiв, – ён чамусьцi yкруцiy украiнскае слова, – выбар напояy. Зноy жа, пад тваю адказнасць.

Адмовiyшыся ад яго велiкадушнай прапановы, я неyзабаве перацягнуy сшыткi y кабiнет фiзiкi. Было душнавата. Я адчынiy вакно i з хвiлiну yзiраyся y незвычайную нябесную сiнь. Рабiлася мутарна. Давялося прымушаць сябе yзяцца-ткi за праверку таблiц. Напалеонаyскiя войны y Еyропе. Храналогiя. Асноyныя падзеi. Вынiкi. Вуркатанне жывата. Фiёлкi yваччу. Ваенная дыктатура з апорай на буржуазiю. Горш за yсё – чакаць i даганяць. Знiшчэнне феадальна-абсалютысцкiх парадкаy. От беспорядка всяко дело шатко. Работы не правяралiся. Думкi скакалi. Позiрк слiзгацеy па вучнёyскiх грымзолях. Выхапiць калiва сэнсу было цяжка. Я кляпаy дзясятку за дзясяткай адно толькi за прысутнасць ахайна выкананай таблiцы без увагi на змест, дзе Напалеон зусiм спакойна мог скарыць увесь белы свет i нават дастукацца да нябёсаy, будучы yсяго толькi смачным торцiкам…

Старэча Сiмэнс адарваy мяне ад штампавання адзнак. Вiдаy-Вошчанка yдакладнiy, цi я на месцы i на якiм канкрэтна. Голас ягоны гучаy так, нiбыта ён званiy з поля бiтвы пад Ватэрлоо. Мой голас гучаy так, быццам я мiма маёй волi апынуyся y сталiцы Хазарскага каганату. Пасля тэлефанавання мяне пачало млiць ад аднаго выгляду сшыткаy. Я стаy нецярплiва хадзiць па аyдыторыi, раз-пораз высоyваючы галаву y вакно, каб глытнуць уяyна свежага паветра. Я хваляваyся. Я спрабаваy намаляваць у думках фiнал гэтай сустрэчы, але не мог, як нi стараyся. «Запiшы yяву i накрэслi ясна на скрыжалях, даводзячы чысцiню сваiх подумаy i метадаy змагання».

Праз дзесяць хвiлiн пасля тэлефанавання дзверы y кабiнет расчынiлiся. На парозе стаяy невысокi незнаёмец у чорным гарнiтуры пры гальштуку. На yсялякi выпадак, ён спытаy, цi я гэта насамрэч я, а потым, працягваючы руку для вiтання, яшчэ раз поyнасцю назваy сябе. Я прапанаваy госцю сесцi за першую парту. Ён зрабiy выгляд, што сумеyся, але прапанову прыняy. Мы абодва yселiся на цяжкую дубовую лаyку – парадаксальна ацалелую спадчыну савецкiх часоy.

– Я y горадзе, можна сказаць, новы чалавек, – пачаy гутарку супрацоyнiк. – Зямляк i сябар вашае калегi Марыны Нарымунтаyны. Са Старапалеску. Вось. А да вас, Эрнест Скiргайлавiч, маю некалькi пытанняy.

– Калi меркаваць з таго, што мне казала Любартава, я наyрад цi магу быць вам карысным. Адкуль мне ведаць пра чорных капачоy?

– Папраyдзе гаворка не пра звычайных чорных археолагаy, а пра секту «Кангрэгацыя кiбернетычных байцоy». Дакладней, пра яе тутэйшых прыхiльнiкаy. Чулi пра iх?

– Абсалютна нiчога.

– Гэта секта хакераy, – як цярплiвы педагог, паведамiy госць. – Ведаеце, хто такiя хакеры?

– Сёння, бадай, i першакласнiкi гэта ведаюць, – усмiхнуyся я. – Але якая сувязь памiж кампутарнымi злачынцамi i нелегальнай археалогiяй?

– Сувязь прамая i вельмi шчыльная: яны адначасова i хакеры, i капачы.

– Ваy, – на заходнi манер выразiy я здзiyленне, спрабуючы зразумець, цi не сыплюць мне жвiр у вочы, а калi сыплюць, дык з якой мэтай.

Вiзiтоyца мяне заiнтрыгаваy. Я yважлiва паглядзеy на яго. Твар Сяргея Аляксандравiча быy цалкам сур’ёзным, як традыцыйны падручнiк па вышэйшай матэматыцы. Я, калi б нават вельмi захацеy, такой ступенi сур’ёзнасцi прадэманстраваць не здолеy бы. Вочы yсё адно выдалi б усмешлiвы агеньчык. Гэта ведалi многiя мае калегi i вучнi. Некаторыя з апошнiх нават згадвалi пра гэта y сваiх творчых работах, прысвечаных адметнасцям чалавечае псiхалогii. У гэты раз мне рабiлася нiякавата ад таго, што смяшлiвасць маiх вачэй будзе сведчыць супраць мяне, i прадстаyнiк КНАКС не стане верыць маiм словам. Я намагаyся паходаць сваю нiякаватасць i пастанавiy не yтаймоyваць тое, што стала не проста звычкай, а сапраyднай фiзiялагiчнай з’явай.

– Усё ж не разумею сэнсу нашай сустрэчы, – я заyсмiхаyся на yсе вочы, але твар госця не змянiyся.

– Названая секта, – сцiшаным, але цвёрдым, бы сэрцы сталiнградцаy, голасам прамовiy ён, – вызнае веру y тое, што наш свет ёсць кампутарнай сiмуляцыяй, а yсе людзi з’яyляюцца часткай вялiзнай кампутарнай праграмы невядомых магутных творцаy.

– Так званая матрычная тэорыя. Я распавядаю пра яе поруч з iншымi тэорыямi сваiм вучням, – прыткнуy i я y гутарку свае тры грошыкi.

– Я y курсе, – перапынiy мяне Сяргей Аляксандравiч.

Маё сэрца ёкнула. «Блефуе», – падумаy я. Але госць, як нiчога нiякага, працягваy даваць мне зразумець, што ён ведае пра мяне вой як багата.

– Так, я y курсе, – паyтарыyся ён. – І гэта адна з прычын, па якой мы мусiлi звярнуцца да вас.

– Хiба я эксперт у гэтай галiне? Начуткам ведаю i не больш.

– Але прызнайцеся, што вы прыхiльнiк менавiта матрычнай тэорыi.

На гэты раз госць прадэманстраваy сваё yменне yсмiхацца вачыма.

– Не, мяне не задавальняе нiводная з iсных канцэпцыяy паходжання чалавека. Бо гаворачы пра тое, што чалавека стварылi багi, iншапланетнiкi цi праграмiсты, нiводная з iх не паведамляе, хто ж стварыy самiх багоy, iншапланетнiкаy, праграмiстаy. А y эвалюцыйнай тэорыi шмат супярэчнасцяy i пытанняy iншага кшталту.

– Дык вы y бога не верыце?

– Вы пра рэлiгiю? Ведаеце, я да канца з гэтым не вызначыyся. Не, бываюць моманты, калi я звяртаюся да бога, малюся. Але y залежнасцi ад сiтуацыi я магу чытаць «Ойча наш», а магу казаць «Алах акбар»… – Дзiyна, – сказаy Вiдаy-Вошчанка i марна паспрабаваy адшукаць у сваiм багажы маску здзiyлення. – А не баiцеся за гэта y пекле гарэць?

– Гарэць? Гарэць не баюся, – нечакана жвава я перахапiy у суразмоyцы мячык iнiцыятывы, i мяне панесла да варотаy, дарма што поле было не меншым, чым поле бiтвы пры Гаyгамелах. – Як-небудзь прыцярплюся. Беларус усё-ткi. Агонь, пэyна, не самае страшнае y параyнаннi з бясконцым зубным болем цi з пухiрамi, якiя надзiмаюцца на целе ад лютага холаду. Зрэшты, вышэйшая iснасць, калi яна ёсць i насамрэч жадае нас пасля смерцi пакараць за правiны, напэyна здолее прыдумаць нешта больш выкшталцонае, чым якi-кольвек расплаyлены свiнец.

– Што вы маеце на yвазе? – спытаy госць, нiбы адзiны футбалiст супернiкаy, якi змог мяне дагнаць, але мяч перахапiць не мае сiлаy.

– Бясконцае кола рэiнкарнацыяy. Мяне гэта сапраyды пужае. Я гэта ва yнiверсiтэце yсвядомiy. На занятках фiзiчнага выхавання. Бяжыш, кругi наразаеш, шалёна стамляешся, язык на плечы вешаеш i, галоyнае, нiякага сэнсу y гэтай бегатнi не бачыш, але мусiш бегчы y спадзяваннi на залiк аyтаматам у канцы семестра.

– Цiкава, а пра што думаy на занятках фiзкультуры Гары Потэр? – пытанне было настолькi неспадзяваным, што я адразу ж прымроiy рэзкую развязку прыдуманай футбольнай баталii: супернiк, якi толькi што бег недзе за плячыма, апынаецца проста перада мной, i да таго ж у баксёрскiх пальчатках, апранутых не дзеля прыгажосцi. Пытаннем пра Гары Потэра вiзiтоyца даy мне зразумець, што казкi я магу баяць, але верыць у iх ён не збiраецца, як, зрэшты, i не збiраецца пераязджаць мяне камбайнам.

– Вы, безумоyна, маеце права верыць у рэiнкарнацыi, лётаць на мятле цi мець падобна аднаму з Ілжэдзiмiтрыяy сваё yласнае пекла – гэткi луна-парк навыварат, – прамаyляy Вiдаy-Вошчанка. – Вы нават можаце верыць у тое, што Святагор не yвесь памёр, а недзе лёг спачыць. Але пры yсiм пры тым было б не кепска, каб вы нам дапамаглi канструктыyным супрацоyнiцтвам.

– Вы хочаце мяне yзяць да сябе на працу? – насцярожана, як вожык перад сцяной радыеактыyнага туману, спытаy я.

– Ну, што вы! – дзiyнавата схамянуyся Сяргей Аляксандравiч i накiнуy на твар трагiчную маску з запасаy старжытнагрэцкага тэатру.

Мяне yвадначас стала пляжыць дураслiвае пытанне: супрацоyнiкам КНАКС выдаюць адразу гатовыя маскi цi толькi тэатральныя грошы, каб з маскамi яны расстаралiся самастойна y ходзе непасрэднай работы.

– У вашым канкрэтным выпадку гаворка iдзе аб разавай дапамозе. Прынамсi, на дадзены момант, – патлумачыy госць.

– І вы думаеце, я нешта ведаю пра «Кангрэгацыю кiбернетычных байцоy»?

– Ёсць меркаванне, што секта можа цiкавiцца вамi.

– З якой такой радасцi? – перасмыкнула мяне ад неспадзяванкi.

– Яны шукаюць аднарога. А вы з’яyляецеся цi не адзiным на yсю рэспублiку спецыялiстам па аднарогах. Цудоyная публiкацыя y газеце «Над шумам дзён» – добрае таму пацверджанне.

Мае вочы не проста палезлi на лоб – яны з’ехалi туды хуткасным лiфтам.

– Гэта была yсяго толькi лiтаратурна-гiстарычная мiстыфiкацыя i не больш, – з вышынi хмарачоса свайго здзiyлення спрабаваy запярэчыць я.

– Не мне вам тлумачыць, што мiстыфiкацыi маюць неверагодную здольнасць абарочвацца рэальнымi наступствамi. Згадайце хаця б «Пратаколы сiёнскiх мудрацоy» цi псеyдадакументальную радыёпастаноyку рамана «Вайна сусветаy» Герберта Уэлса… – І чым жа маё эсэ пра аднарогаy магло натхнiць удзельнiкаy хакерскае секты? – скочыy я з хмарачосу здзiyлення y басейн скептычнасцi. – Навошта iм аднарог пры iх веры y свет як кампутарную сiмуляцыю? Дый, што значыць шукаць аднарога, калi такiх жывёл не iснуе?

– Хакеры могуць палiчыць вас за чалавека, якi далучаны да сакральных ведаy, – спакойна, нетаропка, нiбы збiраючы рассыпаны y пясок мак, тлумачыy ён. – Аднарог тут паyстае як метафара для азначэння якраз такога чалавека. Вы прыводзiлi y сваiм эсэ вытрымку з сярэднявечнага трактата пра галоyны спосаб палявання на аднарога: «панну цнатлiвую прывесцi y лес, абы звер, усчуyшы пах ейнай беспахiбнасцi, зызволiy прыйсцi голаy свой пакласцi ёй на yлонне, аддаючыся у цянёты лоyчых». Удзельнiкi секты перакананыя, што падчас апускання аднарога да ног дзяyчыны y кампутарнай сiмуляцыi yзнiкае нешта накшталт пралому, своеасаблiвага шлюзу цi каналу, з дапамогай якога выяyляецца магчымым кiраваць пэyнай часткай нашай рэальнасцi i ствараць цi не любыя яе артэфакты з мiнiмальнымi намаганнямi. Прынамсi, яны лiчаць, што маюць патрэбныя здольнасцi, каб запраграмаваць усё, што захочуць – ад зубачысткi да мiжкантынентальнай балiстычнай ракеты. Вы разумееце, чым небяспечны плён такiх праграмаванняy? Гэта ж азначае yзнiкненне наймагутнейшай тэрарыстычнай групоyкi, якая па забяспечанасцi матэрыяльнымi рэсурсамi заткне за пояс усiх тэрарыстаy свету узятых разам. У блiжэйшай перспектыве яна можа стварыць важкую канкурэнцыю i яyную пагрозу нават самым развiтым краiнам свету. І тут яшчэ не бярэцца пад увагу iмавернасць таго, што сектанты пачнуць ствараць людзей, бо нават падумаць страшна, якую армiю яны y вынiку атрымаюць – пакорлiвыя салдаты Урфiн Джуса. – Жаyнеры Хведара Набiлкiна, – застаючыся y басейне скептычнасцi, я прыняy з рук паyаголенай афiцыянтачкi Свядомасцi келiх iронii з цытрынавым сокам.

– Вы не верыце?

– Я дапускаю тое, што нехта можа так думаць, але паверыць у рэальнасць усяго гэтага трызнення я адмаyляюся. Каналы, шлюзы, праломы. Суцэльная лухта, якая нават гiстарычнаму канону не адпавядае. Мне не даводзiлася бачыць нiводнага сярэднявечнага сведчання, што падзенне аднарога да ног цнатлiвiцы можа адкрываць нейкiя каналы. Людзям проста няма чаго рабiць, вось яны i гуляюцца y цацкi, якiя самi i выдумляюць, бо хочуць выдумляць. Камусьцi карцiць кубак Грааля адшукаць, а хтосьцi задаволены удзелам у «Схватцы».

– Ваш скепсiс адносна хакераy цалкам зразумелы. Мы самi сумняваемся. Але мусiм правяраць любую iнфармацыю пра нечыя планы цi дзеяннi, што могуць прычынiць шкоду не толькi культурнай спадчыне Беларусi, але разам з тым i бяспецы нашай дзяржавы. Вы як патрыёт, напэyна, усведамляеце значэнне нашай работы. Калi мы атрымлiваем вестку, што дзядзька Харытон Куторга хоча зрабiць ядзерную бомбу, мы не маем права пакiнуць гэты сiгнал без увагi, хаця i разумеем, што ядзерная бомба не самагонны апарат, i яе проста са спадручных матэрыялаy не збярэш. Вось. Што да гiстарычнага канону, дык вы цудоyна ведаеце, што заyсёды мажлiва адвольна iнтэрпрэтаваць, падганяць факты пад пэyную iдэю, нават самую абсурдную. У выпадку з «Кангрэгацыяй кiбернетычных байцоy» маем грымучую сумесь легендаy, iх фантастычных iнтэрпрэтацыяy i элементарнага дадумвання. Няма сведчання пра адкрыццё канала? Тае бяды! Можна ж прыдумаць, прыцягнуyшы за вушы сведчаннi з пабочнага кантэксту. Народныя казкi не раз упамiнаюць чароyны рог дастатку. З рога yсяго многа, толькi паспявай жадаць. Чым жа з’яyленне прадметаy з нiадкуль не нагадвае манiпуляванне кампутарнай сiмуляцыяй?

– Добра, дапусцiм, што так яно i ёсць у iх свядомасцi. Тады мяне цiкавяць адказы на два пытаннi. Першае – навошта хакерам сувязь з чорнымi археолагамi? Другое – як я пры сваёй камплекцыi магу прэтэндаваць на званне «прыгожага i статнага высакароднага звера iнарожца»? Вы паглядзiце на маё пуза, я ж не аднарог, а хутчэй якi-небудзь Жаyтун-Баyтун.

– Што тычыцца першага пытання, дык скажу, што ва yсе названыя мной хiтраспляценнi дадаецца яшчэ адзiн нюансiк – шлюз адкрыецца пры iншых умовах, але толькi на месцы старажытных капiшчаy цi iншых рытуальных месцаy. Могiлак, напрыклад. Чорныя капачы маюць масу падобнай iнфармацыi, i y такiм разе вельмi проста будзе суаднесцi штодзённы маршрут патэнцыйнага аднарога з прыдатнымi для адкрыцця канала пунктамi. Нават калi супадзенняy не знойдзецца, маршрут заyжды можна падкарэктаваць штучным чынам: падстроiць катастрофу, бойку yчынiць, толькi б аднарог зрушыy са свайго шляху. Што да другога пытання, дык паверце мне, аднарог не павiнен быць прыгожым i статным, як яго апiсвалi сярэднявечныя аyтары. Галоyнае не знешнi выгляд, а yнутраная сутнасць. Сёй-той можа быць з выгляду мяккiм i пухнатым, а yсярэдзiне ж ён biomechanical artificial lifeform assembled for ceaseless harm and online nullification. І наадварот.

– Ведаеце, у мяне няма нi калiва yпэyненасцi, што гэтыя адмарозкi маглi вылiчыць маю yнутраную сутнасць па змесце артыкула пра аднарогаy. Дый носьбiтам сакральных ведаy я сябе назваць не магу. Усё гэта недарэчная памылка.

Мой суразмоyца збiраyся запярэчыць, але раптоyна змоyк i знерухомеy, пазiраючы шырока расплюшчанымi вачыма y бок адчыненага вакна. Я аyтаматычна павярнуy галаву i аслупянеy – у вакно заляцеy чорны шарападобны згустак, ад якога сыходзiла дастаткова добра чутнае траскатанне. «Шаравая маланка», – звышгукавым самалётам праляцела думка. Наступствы сустрэчаy з падобнымi феноменамi нашай рэчаiснасцi маглi быць самымi плачлiвымi. Калi б чорны згустак не лунаy усяго y адным метры ад мяне, я б ускочыy i выбег на калiдор. Але гранiчная блiзiня змушала нерухома сядзець i амаль не дыхаць у спадзеве на тое, што паводзiны шаравой маланкi не набудуць скрайняй агрэсiyнасцi. Сяргей Аляксандравiч рабiy тое самае.

Палунаyшы ля вакна, згустак паляцеy да настаyнiцкага стала, дзе ляжалi сшыткi. Але там ён не забавiyся, а наадварот зрабiy рэзкi рух угору, нiбы адскочыy ад пакiнутага мной разгорнутым сшытка, якi пах тытунём. Можна было падумаць, што чорны шар стукнецца y столю, праб’е яе i працягне свае подзвiгi y кабiнеце хiмii. Але я памылiyся. Згустак на некалькi iмгненняy завiс трохi вышэй за дошку, з якой Ярык не прыбраy назву тэмы «Свабодныя i вымушаныя ваганнi. Рэзананс», а тады скiраваyся y наш бок. Я перастаy дыхаць зусiм. Шаравая маланка падляцела да нас амаль ушчыльную. Яна спынiлася перад самым маiм носам. Паветра зрабiлася неймаверна гарачым. Я зачаравана глядзеy на маланку. Мая зачараванасць была роднай сястрой майго неyтаймоyнага страху перад невядомасцю. «Адзiн рух, i яна адарве табе галаву цi вырве сэрца», – цвердзiy страх, i я даваy яму веры.

Дзверы y кабiнет знянацку адчынiлiся, i разам з моцным скразняком у сярэдзiну yварваyся голас настаyнiцы матэматыкi Рагнеды Іванаyны: – Во, дзе ты хаваешся, Эрнесцiк.

«Гамон», – мiжволi падумалася мне y тую секунду. Аднак, на дзiва, шаравая маланка знiкла: цi то ад скразняку, цi то ад голасу маёй каляжанкi.

– О, ты з сябрам. Добры дзень, – як нiчога нiякага гаварыла Рагнеда. – Я вам не перашкоджу?

Я з цяжкасцю павярнуyся тварам да яе i вiзiтоyца.

– Ух ты ж, – усклiкнула каляжанка, разглядаючы маю галаву. – Ты сабе мелiраванне зрабiy цi што? Прыгожанька.

Я атарапела зiркнуy на яе i, падазраючы нядобрае, выдаy адчэпнага: – Эксперыменты з iмiджам.

Госць з КНАКС працягваy маyчаць. Твар яго быy зусiм белым, як у японскiх актораy з тэатру кабукi.

– Дык я не перашкоджу? – Рагнеда паyтарыла пытанне.

– Не перашкодзiце, – пачаy агоyтвацца Вiдаy-Вошчанка. – Я yжо сыходжу. А вы, Эрнест Скiргайлавiч, падумайце над тым, што я сказаy, i калi yзнiкне неабходнасць, то абавязкова тэлефануйце. Я па сваёй лiнii буду рабiць усё, што магчыма. Але ж самi мусiце разумець, на yсё маiх сiлаy не хопiць.

Я не сказаy яму нiчога пэyнага, i мы развiталiся.

Рагнеда заiнтрыгавана yсмiхалася i марна спрабавала даведацца што-небудзь пра майго сябра. Стамiyшыся ад маiх аднекванняy, яна нарэшце сказала тое, дзеля чаго yласна i завiтала: – Давай сёння куды-небудзь сходзiм.

– А што за нагода для гэткiх прапановаy? – нядбала кiнуy я, жадаючы хутчэй зiрнуць у блiжэйшае люстэрка.

– А табе yсё нагоды патрабуюцца, – уздыхнула Андрамедава. – Падабаешся ты мне. Гэта важкая нагода?

– У мяне няма нi часу, нi натхнення, каб жартаваць, – не змякчаючы тону сказаy я, i рушыy да стала, каб сабраць сшыткi.

Пад храналагiчнай таблiцай на старонцы сшытка, ад якога зусiм нядаyна адскочыла шаравая маланка, красаваy чорны адбiтак вуснаy. Я з празмернай горыччу працадзiy скрозь зубы: «Bl?dsinn!» i плюнуy праз левае плячо з думкаю, што гэтая работа вяртанню назад не падлягае. Рагнеда yспрыняла мае чмыханнi на свой рахунак.

– Што ж ты такi няyмольны, Эрнесцiк? – яна спрабавала дадаць у словы долю жартаyлiвасцi. – Я ж табе не прапаную жанiцца, а толькi троху гульнуць. Карона з тваёй галавы не yпадзе, калi падорыш капачку ласкi адзiнокай жанчыне.

Я адразу ж схапiyся за галаву, быццам на ёй i насамрэч была карона. Яна yспрыняла мой жэст за блазнаванне i захiхiкала, чакаючы адказу.

– У цябе ёсць муж, – падобна самаму правiльнаму праведнiку цiха прамовiy я.

– Муж аб’еyся груш. Мы yлетку на развод падалi, – з сумам паведамiла жанчына.

– Вiншую, – стрымана зрэагаваy я i, падхапiyшы гару сшыткаy, накiраваyся да дзвярэй.

– А можа ты гей? – адважылася Рагнеда на адну з любiмых жаноцкiх правакацый. Паводле логiкi рэчаy я як сапраyдны мужык мусiy бы гнеyна абурыцца i запярэчыць, а яна папрасiла б рэчыyных доказаy у выглядзе той самай капачкi ласкi, пра якую цвердзiлася кагадзе. Але мне хацелася свiстаць на логiку, i y адказ на сваё пытанне каляжанка пачула ад мяне толькi адну фразу: – Я не гей, я злобны пiдар.

– Блазан ты, а не пiдар! – усхадзiлася яна i шпарка вылецела з кабiнета, выбiyшы з маiх рук гарапашныя вучнёyскiя сшыткi.




18


У галаве маёй плёскалiся хвалi Герадотава мора думак. Я быy уражаны i фантастычнай тэмай, якую yзняy супрацоyнiк КНАКС, i нечаканай развязкай нашай з iм гутаркi. Я намагаyся yбачыць ва yсiм, што адбылося хаця б найменшы сэнс. Але нiчога yцямнага, апроч акуратнай палосачкi сiвых валасоy, што з’явiлася y мяне пасля блiзкага суседства з чорнай шаравой маланкай, не праглядалася. Я адчуy неадольную прагу расслабiцца i забыцца пра yсе свае злыбеды, прынамсi, на кароткi час. Таму абяцанае тэлефанаванне майго дапатопнага спабутэльнiка выклiкала yва мне шквал станоyчых эмоцыяy.

Мiкаэл вельмi здзiвiyся майму выгляду: гузак на лобе, валасы з сiвiзною, вочы ненармальна блiшчаць. «Цябе катавалi?» – вылiyся яго подзiy у канкрэтнае пытанне. Я гучна разрагатаyся i з выглядам велiкамучанiка адмоyна патрусiy галавой. «За гэта трэба выпiць», – пачулiся зусiм прадказальныя словы. Мы зрушылi з галоyнай вулiцы i падалiся y бар «Агнi святога Эльма». Бухоyскi звычайна называy яго «Агнямi», а я проста «Эльмам». Гэта i зразумела, бо варта нам было туды выбрацца, як для святога нiякага месца не заставалася.

Пачаyшы з пiва пад мясны медальён па-французску з бульбай-фры па-сялянску, я нiяк не мог падумаць, што працягам будзе гарэлка пад смажаныя анёльскiя крылцы y брусельскай капусце, а потым яшчэ па сто пяцьдзесят каньяку пад калдуны «Чароyныя» са смятанай. Мы пiлi, закусвалi, размаyлялi. Мiкаэл уважлiва слухаy мой аповед пра гутарку з супрацоyнiкам КНАКС, раз-пораз усклiкаy: «Ды ну на фiг!» i адразу ж манiyся наноy напоyнiць кiлiшкi, каб падняць i асушыць iх за пастыра аднарогаy беларускiх. Спабутэльнiк кляyся мне y вечным сяброyстве i заводзiy старую песню пра дружбу, збiваючыся на адзiн адзiны радок: «Землю обойдём, потом махнём на Марс».

Чым болей мы сядзелi, тым менш клопатаy заставалася y мяне на душы. Герадотава мора думак пад уплывам мяшанкi з пiва, гарэлкi i каньяку паспела ператварыцца y падступныя палескiя балоты, на якiя yжо кiдалi свае позiркi хiжыя мелiяратары. Такi стан я называy быць нiякiм, а Бухоyскi – лiшак не дабраць. У гэткiм стане мы расплацiлiся, паднялiся з-за стала i скiравалiся да выхаду. У самых дзвярах я сутыкнуyся з нейкай дзяyчынай. Тая спачатку абурана заyважыла: «Асцярожней, малады чалавек», але праз iмгненне здзiyлена yскрыкнула: «Эрнест Скiргайлавiч, гэта ты?». Я напружыy зрок i зразумеy, што перада мной стаiць Алеся Рыбанька. Пакуль я намагаyся нешта адказаць, Мiкаэл зусiм па-простаму пацiкавiyся y мяне: – Гэта твая цёлка?

– Не, гэта мая рыбка, – знайшлiся y мяне словы.

– Я вам не цёлка, а табе не рыбка, – раззлавалася каляжанка.

– Урачыстая лiнейка аб’яyляецца адкрытай, – самым паскудным чынам перакрыyляy я Алесю i адразу ж атрымаy добрую поyху.

– Мне здаецца, што майму сябру не падабаецца, як ты з iм флiртуеш, дзетка, – голасам старонняга назiральнiка зазначыy Бухоyскi i таксама быy узнагароджаны поyхай.

– Алеся, з задавальненнем бы адказаy на твае заляцаннi yзаемнасцю, але yчора i сёння y мяне былi настолькi цяжкiя днi, што я наyрад цi здолею ашчаслiвiць цябе… Нiкога ашчаслiвiць не здолею… Нiкога i нiколi… – гаварылi хорам мае адданыя сяброyкi – п’яная шчырасць i нецвярозая туга.

Каляжанка адно пацiснула плячыма i правяла мяне шкадобным позiркам. Нават у стане быць нiякiм я выдатна разумеy, што яна не была б супраць сустрэць мяне y «Эльме» больш цвярозым. Зрабiyшы смелае па, я павярнуyся да Рыбанькi i адправiy ёй на развiтанне ваенна-паветраны пацалунак. Сцiшэлы Бухоyскi спешна стрэлiy: «Гонар маю» i пакрочыy за мной.

Я ж тым часам правалiyся y чорную дзiрку. Не, не y адмысловы абсяг прасторы, гравiтацыйнае прыцягненне якога настолькi вялiкае, што пакiнуць яго не могуць нават Баластоyскiя, што рухаюцца з хуткасцю святла. І не y адчынены люк, якiя часцяком вычэкваюць падпiтых мужчын пад трыццаць. Я правалiyся y чыстае бяспамяцтва, у якiм не iснавала нiчога, што можна было б потым узгадаць. Калi ж бяспамяцтва выплюнула мяне назад, я знайшоy сябе y акiяне мiгатлiвых электрычных агнёy, сярод сотнi целаy, якiя рухалiся y такт дзiкай клубнай музыкi. Самым жахлiвым маiм адкрыццём стала тое, што я таксама спрытна вытанцоyваy, як малады цялок. Але жах i пытанне, чаму я тут, iмклiва згубiлiся y энергii, якую выпраменьвалi yсе без вынятку прысутныя. Я працягваy рухацца, атрымлiваючы неверагодную асалоду ад купання y гэтай энергii.

Успомнiyшы пра Мiкаэла, я стаy разглядацца на розныя бакi y дарэмных спробах адшукаць яго постаць сярод танцоyнiкаy. Бальшыня публiкi была значна маладзейшай за мяне. Музыка на секунду спынiлася, а пасля загучала зноy у больш цягучым, павольным варыянце. «Медлячок», – канстатаваy я i падаyся туды, дзе згодна з маёй iнтуiцыяй мусiла быць выйсце. Энергiя энергiяй, але на павольныя танцы мне падпiсвацца не хацелася. Я асцярожна прабiраyся мiж з’яднаных у танцы параy. Я ветлiва перапрашаyся, калi кагосьцi закранаy. Але раптоyна тонкiя жаночыя рукi абнялi мяне за шыю, не дазваляючы сыходзiць. Я агаломшана павярнуyся i yбачыy перад сабой Леру Булатнiкаву. Дакладней, спачатку я yбачыy знаёмую yсмешку, а толькi потым зразумеy, каму яна належыць. Нiчога не кажучы, яна прытулiлася да мяне i пачала весцi танец. Я скарыyся, i стаy прыслухоyвацца да музыкi, каб разабрацца y рытме i не нагадваць маёй нечаканай партнёрцы няyклюднага Івашку Мядзведжае Вушка. Мы паволi кружылiся вакол адной кропкi. Лерчына дыханне казытала мне шчаку. Я проста вар’яцеy ад гэтага казытання, з салодкiм жахам усведамляючы, што кагадзе падмануy Алесю Рыбаньку. Усведамленне рвалася з мяне жвавым аднарогам. Лера гэта адчувала, але па-ранейшаму захоyвала паyнюткую моyкнасць. Мне рабiлася нiякавата. – Што гэта за песня? – адольваючы нiякаватасць, спытаy я.

– «The Autumn Leaves» праекту Андрэ Танэнберга, – прашаптала дзяyчына.

– Ападаюць з журбою лiсты пад акорды асеннiх iскрыпак, – таксама шэптам прадэкламаваy я.

– А ты yсё вершы чытаеш, Купалка ты мой. Можа лепш пацалаваy бы, га? – пачуyся ад Леры дакор.

Быццам варам аблiты, я рэзка адскочыy ад дзяyчыны.

– Валерыя, мы так не дамаyлялiся, – прашыпеy я i, як сайгак па кукурузе, ламануyся на выхад.

Разгарачаны я выйшаy вонкi i апынуyся y чэпкiх абдымках свежага паветра восеньскай ночы. Яны былi нi чым не лепей за Лерчыны, бо пагражалi вельмi хуткай прастудай. Але прастуда мне падалася больш бяспечным варыянтам у параyнаннi з раманам, якi мог неспадзеyкi выбухнуць у тую ноч памiж мной i Валерыяй Булатнiкавай.

Я пацепваyся ад холаду i азiрнуyся на будынак начнога клуба, спраyдзiyшы яго назву – «L'isola del giorno prima». Мясцовасць не yяyляла сабой тэра iнкогнiта населеную львамi i не патрабавала адмысловых высiлкаy, каб знайсцi доyгi шлях дамоy. Паспешлiвай хадою я рушыy у падземны пераход, i неyзабаве стаяy на належным прыпынку, стукаючы сябе па кiшэнях у пошуках якiх-небудзь намёкаy на гаманец i мабiльны тэлефон. Гаманец мой быy худы, як крыцкi бык пасля калектывiзацыi. Старэча Сiмэнс ляжаy без духу, i yсе спробы яго ажывiць сканчалiся паразай. Да прыпынку падрулiла маршрутнае таксi, у якое я сеy, аддаyшы кiроyцу дашчэнту yсю дробязь, што была злоyлена y гаманцы i кiшэнях.

Едучы дадому, я стараyся не глядзець на астатнiх пасажыраy машыны баявой, а галоyнае – нi пра што не думаць. Жахлiва балела галава, i зрабiць высновы з нагоды перажытых за два днi прыгод было цяжка. Зрэшты, у мяне не магло быць нiякай пэyнасцi, што мiнула акурат два, а не тры, чатыры днi цi нават цэлы месяц. Гэта змусiла yсё ж задумацца i звярнуцца па дапамогу да жанчыны, што сядзела найблiжэй. Тая нiколькi не сумеyшыся ад майго пытання, развеяла мае насцярогi: на дварэ трывалi першыя гадзiны нядзелi, i дата была цалкам прымальная.

Каля Сухакаменскага рынку я вомiльгам выскачыy з маршруткi, спяшаючыся апынуцца y сваёй памяркоyна цёплай халасцяцкай пасцелi. Лiхтары гарэлi, як хацелi. А асаблiвай ахвотай яны y тую ноч не вызначалiся. Прайшоyшы паyз рынкавыя пабудовы, я yжо збiраyся быy перасячы дарогу i выйсцi на фiнiшную прамую. Аднак з цёмнага завулку да маiх вушэй даляцеy мяшаны шум мужчынскiх галасоy i выразна жаночага благання. Секунду павагаyшыся, я развярнуyся i рушыy у той бок, адкуль чулася гамарня. Метраy праз дзесяць цемрадзь разбiвалася белай лямпай лiхтара, якi вiсеy на старым драyляным слупе. Пад слупам стаяла кампанiя з пяцi хлапцоy i адной дзяyчыны. І чым больш я наблiжаyся да iх, тым больш разумеy, што дзяyчына быць з тымi хлапцамi зусiм не хоча. Поyным страху голасам яна yпрошвала бiцюкоy даць дарогу. Тыя y адказ глумлiва смяялiся, а нехта адзiн з iх настойлiва патрабаваy ад дзяyчыны згаворлiвасцi i душэyнасцi.

Я не меy сумневаy адносна сэнсу дзеi, якая адбывалася там. Я нiколi не бiyся з пяццю чалавекамi адразу. Мне чамусьцi адразу згадалiся мае даyнiя, яшчэ школьныя, заняткi кiк-боксiнгам, калi iншым разам даводзiлася выходзiць на рынг, каб бiцца з двума, максiмум – з трыма працiyнiкамi. Я амаль нiколi y падобных баях не перамагаy, i мабыць таму вельмi хутка адправiy той кiк-боксiнг на сухi лес. На што я мог разлiчваць, падыходзячы да пяцёркi маладых галодных ваyкоy, сказаць цяжка. Але варта мне было ступiць у святло лiхтара, як я адразу ж пачаy дзейнiчаць.

– А вось дзе ты прападаеш, галубачка, – закрычаy я на дзяyчыну i схапiy яе за руку. – Муж дома адзiн сядзiць някормлены, нялюблены, а ты тут спакойненька з мужыкамi лясы точыш!

Бiцюкi застылi y маyклiвым асалапеннi. Дзяyчына глядзела на мяне неyразумелымi вачыма i спрабавала вызвалiць руку з маёй далонi. Яе супрацiyленне пагражала сарваць распачаты мной спектакль.

– Э, братан, чо за муйня? – звярнуyся да мяне адзiн з пяцёркi. – Кандыбай на хутар матылькоy лавiць, пакуль у бубен не натаyклi.

Я цудоyна разумеy сэнс яго словаy, але не зварухнуyся з месца, працягваючы звяртацца да дзяyчыны: – Ну, жоначка, у цябе i сябры. Вясёлыя рабяты.

– Яны мне не сябры, я iх першы раз бачу, – прахныкала яна, перастаyшы ад мяне вырывацца.

– Маць пройбу з клiннем! – ужыy я старажытную радзiмiцкую лаянку i павярнуyся да бiцюкоy. – Гэта ж што атрымлiваецца? Мая дарагая салодкая жоначка стаiць i далiкатнiчае з нейкiмi незнаёмцамi?

Я yвайшоy у стос i быy у той момант самым страшным, ляснутым на yсю галаву мужам на абшарах Сярэдняе Еyропы. Зусiм верагодна, што нават мае невылечныя смяшлiвыя агеньчыкi y вачах, тады ператварылiся y языкi знiшчальнага полымя, ад якога шарахнулася yся пяцёрка, не здолеyшы стрываць майго позiрку. Той, хто зусiм нядаyна адпраyляy мяне лавiць матылькоy, бездапаможна развёy рукамi.

– Слыш, мужык, давай ты са сваёй жонкай дома разбярэшся, – з пэyнай унутранай цяжкасцю загаварыy ён. – Толькi не yпутвай нас з пацанамi y етыя разборкi.

Я не стаy нiчога адказваць, i разам з дзяyчынай пайшоy прэч. Калi ганебны слуп застаyся далёка за нашымi плячыма, я адпусцiy яе руку i цiха спытаy: – Усё добра?

– Так, дзякуй, – адказала яна i вярнула руку мне y далонь.

Мы iшлi моyчкi. Я не пытаyся пра яе iмя, а яна не дапытвалася пра маё. Лiхтары па-ранейшаму трымалiся на бязладдзi. Сабачы брэх з боку прыватных забудоyваy абуджаy асацыяцыi з далёкiм дзяцiнствам i японскай паэзiяй. Шлях вызначала мая спадарожнiца. Я па-рыцарску скараyся яе волi, дарма што мяне хiлiла y сон i y супрацьлеглы бок. Калi ж урэшце мы дабрылi да патрэбнага шматпавярховiка, дзяyчына зiрнула мне y вочы i нягучна спытала: «Застанешся?». Я адмоyна паматляy галавой. Яна пяшчотна пагладзiла мяне па шчацэ i расцалавала y твар, наперад ведаючы, што па гэты бок люстэрка мы болей нiколi не yбачымся.




19


Праспаyшы да самага абеду, усю астатнюю частку нядзелi я пакутаваy ад небывалага пахмелля i yпартага жадання скласцi фрагментарныя yспамiны y суцэльнае мазаiчнае палатно. Мне хацелася прыгадаць, цi не спракудзiyся я раптам yчора, як са мной неаднойчы здаралася y часы празмернага кленчання перад шкляным богам. Згадкi прыходзiлi паступова, запальваючыся падобна штучным зоркам на небасхiле замглёнай свядомасцi. Я хапаyся за галаву, намагаючыся yявiць тое, якую пагалоску па школе пусцiць Алеся Рыбанька, i што навыдумляе для сваiх сябровак (а можа i бацькоy!) Лера Булатнiкава. Гарачая гарбата стыла y кубку ад адной толькi маёй думкi пра гэткiя катастрафiчныя наступствы.

У панядзелак я прыцёгся на працу з вялiзнай каробкай шакаладных цукерак «Поклiч Прыпяцi», прыхаванай у чорны полiэтыленавы пакунак без надпiсаy. Цукеркi прызначалiся для Алесi i мусiлi, на маю думку, улагодзiць яе. Алiса Селязнёва, якая yжо стаяла ля кабiнета гiсторыi, здзiyлена паглядзела на пасмачку маiх сiвых валасоy, але далiкатна пацiкавiлася толькi тым, чаму я спазнiyся. Я не меy абавязальнiцтваy даваць справаздачу сваёй вучанiцы. Але ж адмахнуцца ад Алiсы было для мяне нечым ненатуральным. Я абярнуyся i ласкава паглядзеy на яе. Калi нашы позiркi i yсмешкi сутыкнулiся, памiж дзяyчынаю i мной на нейкую секунду yспыхнуy яркi вогненны вянок. Селязнёва нiяк на гэтую праяву не зрэагавала, i я мусiy пераконваць сябе, што мне толькi падалося.

– Трошкi праспаy i не паспеy на звычайны аyтобус, – прамовiy я. – А ты мяне чакала?

– Ну, не тое каб чакала, проста мне было крышачку сумна, – як асцярожнае сонейка, Алiса павольна раскiдвала праменьчыкi сваiх словаy.

– Заходзь у кабiнет, там пагамонiм, – прапанаваy я.

У кабiнеце я хутка прыхаваy пакунак, шырока расчынiy некалькi вокнаy, дастаy з партфеля сшытак з план-канспектам i, узброiyшыся крэйдай, стаy пераносiць на дошку патрэбныя для будучых урокаy схемы. Гэткi рытуал быy для мяне паyсядзённасцю yжо некалькi гадоy i перарваць яго маглi толькi форс-мажорныя абставiны. «Баластоyскi без схемы, як сала без хлеба», – казалi мае каляжанкi. Вучнi даyно прызвычаiлiся з гэтым, ведаючы, што больш кампактнага i лагiчнага адлюстравання асноyнага матэрыялу яны больш нiдзе не знойдуць. – Эрнест Скiргайлавiч, а вы yмееце танцаваць? – раптоyна запытала Алiса, якая рыхтавалася да yроку, выкладваючы на парту сшытак i падручнiк.

Я знерухомеy ад нечаканасцi i ледзьве не yпусцiy крэйду.

– А ты хiба не бачыла? – з робленым здзiyленнем спытаy я y адказ.

– Ды не. Мне тут проста расказалi… – лёгкая разгубленасць шпацыравала па завулках яе словаy.

– Што расказалi? Пра начны клуб? – вырашыy я павесцi y гутарцы рэй, а сэрца маё y тыя iмгненнi набiрала рэкордную хуткасць.

– Так, – з пэyным расчараваннем пацвердзiла Алiса, бо спадзявалася на тое, што я пачну какетлiва адпiрацца. Акурат мае какетлiвыя адпiраннi яна любiла больш за пiрожнае «Кошык» з каляровым крэмам i згушчаным малаком, а я не дазволiy ёй у чарговы раз атрымаць такую спецыфiчную асалоду.

– У начныя клубы завiтваю вельмi рэдка, – падкрэслена па-дзелавому казаy я, працягнуyшы рабiць запiсы на дошцы. – Стары я yжо для гэткiх танцулек.

– Танцулек, – заварожана паyтарыла яна, адчуyшы y маiх дзелавых словах дольку какецтва.

Мяне ж даймала пытанне, цi вядома Алiсе, якiя танцулькi мне выпала шчасце мець з яе аднакласнiцай. «Калi Лера распавяла yсе падрабязнасцi Алiсе, значыць не стане хаваць i ад iншых», – разважаy я, чакаючы ад бога выспятку.

Наблiжаyся час пачатку першага yрока, i y кабiнет сталi падцягвацца астатнiя вучнi 11 «А» класа. Мяркуючы па iнтанацыi, з якой вучанiцы вiталiся цi задавалi мне трывiяльныя школьныя пытаннi («А што мы сягоння будзем рабiць?»), я разумеy, што пагалоска пра начны клуб ужо разышлася, i мне трэба будзе y першыя ж хвiлiны yрока зрабiць пра гэта афiцыйную заяву з выкладаннем уласнай версii падзеяy. Нiколi не любiy шапятункi за маёй спiнай. Але часам акопная праyда найбольш ваяyнiчых вучняy знiшчала мяне дазвання.

Перад самым званком у клас зайшла Лера. Усе прысутныя, а было iх трохi больш за палову ад належнай колькасцi, заняyшы дыханне, утаропiлiся на яе y салодкiм прадчуваннi якога-небудзь цыркацтва. Насуперак iх чаканням са столi не звалiлася вяровачная лесвiца, па якой Булатнiкава паднялася б пад купал цырка, каб адкалоць патрэбны публiцы нумар. Вучанiца павiталася са мной ды аднакласнiкамi i зусiм спакойна рушыла на сваё месца. Выглядала яна даволi сумна, i нiякiх позiркаy пераможцы ад яе не сыходзiла. Я вырашыy не рабiць нiякiх афiцыйных заяваy.

Нарэшце празвiнеy званок на yрок. Ладнай часткi класа па-ранейшаму не было. Нi староста, нi хто iншы з прысутных не здолеy мне толкам патлумачыць iх адсутнасць. Я паабяцаy разабрацца з усiмi, хто адсутнiчае без паважнай прычыны, i збiраyся распачаць апытанне мiнулай тэмы. Мае шкаляры yраз завойкалi, спасылаючыся на розныя акалiчнасцi, якiя не дазволiлi iм добра падрыхтавацца. «Некаторыя вунь увогуле не прыйшлi на yрок, а нам за iх выцягвацца?» – дадавалi плакальнiцы лiшак электрычнасцi y i без таго наэлектрызаваную атмасферу. Гэта была yжо не абарона, а самая сапраyдная атака, тактыка якой правяралася y разнастайных варунках цягам колькiх гадоy. Мне не хацелася здавацца без бою, i я абвясцiy франтальнае апытанне. Запанавала магiльная цiша. Я задаy адно з самых элементарных пытанняy. Нiхто з класа нават не паварушыyся, каб падняць руку. Яны вырашылi гнуць сваю лiнiю да канца.

– Рабяткi, – пачынаy заводзiцца я, – мы ж не y першым класе. І кожны з вас у стане самастойна прасiгналiць пра гатоyнасць адказваць. Мне што, калонку нулёy выставiць цi як? – А што адразу калонку нулёy? – спынiy маyчанку Андрэй Дастаеyскi. – Не трэба нам нулi.

– І што ты прапануеш? – спытаy я y нашага праyдалюба.

– Давайце да новай тэмы пяройдзем. А мне можаце дзясятачку паставiць за добрую прапанову, – самазадаволена прамовiy у адказ хлопец.

– А губазакатачную машынку ты не хочаш? – абурылася Аксана Багуслаyская. – Дзясятачку ён на роyным месцы захацеy.

– А што тут такога? Я сам пытаннi вырашаю. Чаго ты yвогуле лезеш? – стаy аскiрзацца Андрэй.

– Я не лезу, а займаюся даследаваннем тваёй нахабнасцi, – не спынялася староста.

– Досыць, – гучна сказаy я i yдарыy кулаком па сталу. – Вы хочаце свайму класнаму кiраyнiку yрок сарваць? А што будзе далей – праз пару месяцаy? Я не разумею прычынаy для yсiх гэтых вашых фрывольнасцяy.

– Проста, Эрнест Скiргайлавiч, у нас тут такiя дзяyчынкi вышукалiся, сапраyдныя гром-бабы, – не сцiхаy Дастаеyскi.

– Слухай ты, Далорэс Гэйз, – пагрозлiва крыкнула яму Багуслаyская, здзiyляючы мяне сваёй абазнанасцю, прынамсi, у адным творы Набокава, – калi ты зараз не сцiснеш скiвiцы, я цябе, як жабу апоyзлую, аб сценку размажу.

– Я што вам сказаy? Супакойцеся зараз жа! – учынiy я другую спробу залiць сваiм гневам неспадзяваную перапалку. Зрэшты, мне цяжка было пазбавiцца ад думкi, што i Аксана, i Андрэй насамрэч не сварацца, а дуэтам разыгрываюць высокапрафесiйны спектакль, каб скрасцi yрочны час i адцягнуць увагу ад праверкi хатняга задання. – Добра, бог з вамi, пераходзiм да новага матэрыялу, – злiтаваyся я не столькi над iмi, колькi над самiм сабой. – Запiсваем у сшыткi дату i назву сённяшняй тэмы. Яна гучыць наступным чынам «Асаблiвасцi нацыянальна-вызваленчай барацьбы y Беларусi першай паловы ХІХ стагоддзя».

Прыкметна павесялеyшы, вучнi разгарнулi сшыткi i yзялi y рукi асадкi.

– Венская сiстэма мiжнародных адносiн, якая yсталявалася y Еyропе неyзабаве пасля сканчэння Напалеонаyскiх войнаy, адной з сваiх мэтаy ставiла недапушчэнне рэвалюцыйных выбухаy. Удзельнiкi Свяшчэннага Саюзу, а фактычна гэта былi тыя самыя дзяржавы, што y канцы XVIII стагоддзя падзялiлi нашу шматпакутную Рэч Паспалiтую, у 1820 годзе падпiсалi адмысловы дакумент, беручы на сябе права вайсковага yмяшання ва yнутраныя справы любой краiны, дзе б магла адбыцца…

Раптоyна пачуyся нягучны стук, i дзверы расчынiлiся. На парозе стаяла Алеся Рыбанька. Я троху раззлаваyся, мяркуючы, што тая прыйшла проста падчас уроку клеiць разборкi за суботнiя справы.

– Эрнест Скiргайлавiч, – запыхана гаварыла каляжанка, – вас тэрмiнова выклiкаюць да дырэктара.

«О-оy, ужо i адмiнiстрацыi yсе данесла, шпаркая дзеyка, далёка пойдзе», – роспачна падумаy я. Уголас жа заyважыy: – Але y мяне yрок. Вельмi важная тэма.

– Мне сказалi, каб я з вашымi вучнямi пасядзела, – з выбачальнай усмешкай прамовiла яна, i стала зразумела, што выклiк да дырэктара нiяк нязвязаны з суботай.

– Добра. Патрэбныя схемы на дошцы, – сказаy я i перайшоy на шэпт. – А y вас я прашу прабачэння за прыкры пазаyчорашнi iнцыдэнт i на знак прымiрэння прашу прыняць невялiчкi прэзент, якi вы можаце забраць па сканчэннi yрока з нiжняй шуфлядкi настаyнiцкага стала.

Алеся зрабiла шырокiя здзiyленыя вочы i, ледзь хаваючы радасць, прашаптала: – Што вы, што вы… Я yжо i забыла пра тое. Мы ж педагогi. Нам таксама якая-нiякая разрадка патрабуецца. Але вашы прабачэннi прымаю з найвялiкшай прыемнасцю. Вы мяне вельмi yразiлi.

Я адчуваy, што вучнi назiралi за нашым перашэптваннем, i наyмысна павярнуyся, каб пераканацца y гэтым. Пераважная частка прысутных сапраyды yсмiхалася, расстрэльваючы нас вачыма. Толькi Лера Булатнiкава заставалася нязменна пахмурнай. А позiрк Алiсы Селязнёвай быy як бы непрытомным.

– Будзьце цацанькамi, – наказаy я дзецям i накiраваyся y кабiнет дырэктара, спрабуючы здагадацца, якая iншая прычына магла спарадзiць такую тэрмiновасць ды яшчэ на першым уроку.

Да свайго неверагоднага здзiyлення я yбачыy у дырэктаравым кабiнеце вучняy 11 «А» класа, адсутнасць якiх мне кагадзе нiхто не здолеy растлумачыць. Колькi хлапцоy i дзяyчын стаялi y панурым маyчаннi, нiзка апусцiyшы галовы.

– Чаму вашы вучнi, Эрнест Скiргайлавiч, не на yроку? – сувора запытаyся Богут.

– Я толькi паспеy вызначыць iх адсутнасць i збiраyся на блiжэйшым перапынку yсiх абтэлефанаваць, – адказаy я, адчуваючы, як iмклiва высыхае слiна y маiм роце, а язык пачынае спатыкацца аб нёба, зубы, пломбы ды аб самога сябе. – А што здарылася?

– Надзвычайны выпадак. Аyтарытэт школы пастаyлены пад удар. Няхай яны вам самi yсё раскажуць, – дырэктар кiyнуy на шкаляроy, якiя на вачах станавiлiся падобнымi да пабiтых катоy i котак.

Я зiрнуy на Грышу Стахiевiча i папрасiy тлумачэнняy.

– Я iшоy у школу i сустрэy аднакласнiкаy, – пасля секунднага збiрання думак загаварыy ён. – Высветлiлася, што мы yсе не падрыхтавалiся да гiсторыi Беларусi. Забаяyшыся вашага, Эрнест Скiргайлавiч, гневу, мы вырашылi не iсцi на yрок. Засмуцiлiся, канечне, а тут шапiк нам на вочы трапiyся, i мы вырашылi yзяць бутэлечку пiва, каб залiць iм наш смутак.

– Смутак? Будзе вам смутак, – шматабяцальна прамовiy я. – А дзяyчаты чаго прагулялi? Таксама гневу забаялiся? Знайшлi мне пудзiла.

– Прабачце нас, Эрнест Скiргайлавiч, на нас, быццам памутненне нейкае найшло, – за yсiх вучанiц стала тлумачыцца колiшняя бiятланiстка Інгебора Каленвалава. – Мы yбачылi нашых хлопчыкаy з пiвам i паддалiся спакусе.

– Спакусе паддалiся? – стродка перапытаy я. – Значыць ты вывучыла дома, калi i з якiх земляy было створана Беларускае генерал-губернатарства?

Дзяyчына сумелася i нiчога сказаць не змагла.

Руслану Альгердавiчу спадабалася мая манера весцi гутарку з вiнаватымi, але ён трымаyся y рамках iмiджу суворага, але справядлiвага суддзi.

– Яны не толькi пра Беларускае генерал-губернатарства вам нiчога не сказалi, – уклiнiyся y гутарку ён. – Яны яшчэ забылiся сказаць, што, распiваючы y дворыку, памянёнаю бутэлечку (два з паловай лiтры, мiж iншым!), яны даyмелiся дражнiць пажылую жанчыну. Яна ледзьве мiлiцыю не выклiкала.

– Мы яе не дражнiлi, – смела, хаця i без звычайнага выклiку y голасе, запярэчыy Пеця Андропаy. – Яна iшла мiма i сказала, што няма на нас Сталiна. Мяне гэты тэзiс уразiy, i я стаy здымаць бабульчыну прамову на тэлефон. Хочаце пакажу…

– Зараз жа выдалi гэты ролiк, – прахрыпеy я. – У вас нiводнага мiлiлiтра сумлення не засталося. Хай тая бабуля, што хоча балбоча. Навошта яе было чапляць?

Усе вучнi цяжка дыхалi i вывучалi позiркамi структуру разасланага y кабiнеце дырэктара туркменскага кiлiму.

– Вось што, Эрнест Скiргайлавiч, давайце-ка сядайце на тэлефон i, каб на працягу дня бацькi yсiх гэтых субчыкаy завiталi сюды. Спадзяюся, тады нашы дзецi абразумяцца. А зараз адвядзiце yсiх да сацыяльнага педагога. Няхай яна iм нагадае, у чым крыецца небяспека iх гульняy з выпiyкай.

Загнаyшы y пакой сацыяльна-псiхалагiчнай службы yсё таварыства аматараy прамяняць урок гiсторыi Беларусi на пляшку пiва, я зрабiy глыбокi yздых, а даволi гучны выдых суправадзiy некалькiмi баксёрскiмi жэстамi. Родненькiя вучнi дадалi мне лiшку турботаy. «Ну, давай жа, носьбiт сакральных ведаy, падзялiся iмi з бацькамi», – iранiзаваy я, круцячы дыск тэлефона. Практыканткi Валi, што магла б дапамагчы з перазвонам, як на зло y школе не было.

Тэрмiновы выклiк у школу шакаваy большую частку бацькоy, каго давялося заспець дома цi на працы. Яны зрывалiся i ляцелi, думаючы, што з iх дзiцём адбылося самае страшнае. Але y дастатковай колькасцi пiвасёрбаy бацькi нiяк не знаходзiлiся: то слухаyкi не падымалiся, то нумары выяyлялiся састарэлымi. На маё пытанне, як дазванiцца да канкрэтных мамаy i татаy, пiвасёрбы адказвалi нешта няyцямнае. Адна толькi Інгебора заплакала yсю маю камiзэльку, сказаyшы, што яна ведае, як звязацца i з мамай, i з татам, але баiцца наступных прафiлактычных захадаy.

– Інга, я не магу даць веры y тое, што твае родныя будуць цябе лупцаваць, – выказаy я сумнеy.

– Лепей адлупцавалi б! – працягвала плакаць яна. – Яны проста забароняць мне гуляць па вечарах i запрашаць у дом гасцей. Я без таго i другога проста не магу жыць.

– Вядома, гэта ж не гiсторыя Беларусi, – яхерыста заyважыy я. – Для цябе i для yсiх астатнiх я паyтараю, што бацькi выклiкаюцца не па маёй прыхамацi, а на загад дырэктара. Дык жа будзьце ласкавыя выконваць.

І яны выканалi. Выканалi так, як параiла кемлiвасць. Хто толькi не апынаyся цягам таго дня y кабiнеце дырэктара разам з iмi! Знаёмцы знаёмцаy i суседзi суседзяy. Сталыя знаёмцы i людзi з вулiцы, якiм прапанавалi закалымiць на чарнiла. Хто заyгодна, толькi не родныя матулi i татулi! Я зразумеy, што вучнi пачалi штукарствы, але вiскату падымаць не yзяyся. Надта карцела хутчэй адкаснуцца ад гэтай справы i, адвёyшы належную колькасць урокаy, з’ехаць дахаты.

Рэшта 11 «А», даведаyшыся пра здарэнне з прагульшчыкамi, адразу ж засмуцiлася. Ловячы iх перашэпты, можна было зразумець, што яны асцерагалiся такога павароту падзеяy, пры якiм я плюну на yсё з высокай-высокай гары i звольнюся са школы. Гэтага яны жадалi менш за yсё. Я заявiy, што такi варыянт выключаць нельга, але тут жа абрэзаyся аб недаверлiвы погляд Алiсы. Каб зрабiць менш прыкметнай маю збянтэжанасць, я стаy гартаць нататнiк, у якiм нiякiх адметных запiсаy, акром план-канспектаy не было. Але y часе прагортвання з нататнiка выпала маленькая паперка. «Цыдулка», – скемiy я i паклаy у кiшэню, каб высветлiць яе нечаканы змест без сведак на перапынку: «Эрнест Скiргайлавiч! Прашу вас прабачыць мяне за суботняе. Болей такога не паyторыцца. Толькi не гаварыце маёй маме. Ваша вучанiца – Л.Б.».




20


Наступныя днi, а можна нават i тыднi, я намагаyся yпарадкаваць усе свае думкi i пачуццi. Я старанна раскладваy iх па палiчках i шуфлядках, да якiх прымацоyваy адпаведныя цэтлiкi, каб лягчэй было разабрацца. Аднак палiчкi заyжды ламалiся, шуфлядкi вывальвалiся, а цэтлiкi блыталiся. Мне даводзiлася пачынаць каталагiзацыю наноy, каб за адзiн крок да яе завершання зразумець, што yсё y чарговы раз бурыцца.

Разважаючы над гутаркай з Вiдавым-Вошчанкам, я паспрабаваy адшукаць у сецiве iнфармацыю пра беларускую фiлiю «Кангрэгацыi кiбернетычных байцоy». Але пошукавыя машыны выдавалi толькi спасылку на блог аднаго тутэйшага самазакаханага лiтаратара, дзе назва секты yзгадавалася y пераказе яго сну. Гэтая акалiчнасць яшчэ больш адштурхнула мяне ад казак Сяргея Аляксандравiча, i я вырашыy пра iх не yспамiнаць. Стараyся я не прыгадваць i словы Карыны Кляшторнай пра Алiсу, бо з кожнай такой неасцярожнай прыгадкай перад вачыма паyставаy вобраз асляпляльнай бландзiнкi Аэлiты, ад якога мозг пачынаy пакрывацца грыбком атамных выбухаy.

Галоyнай гераiняй маiх успамiнаy па-ранейшаму заставалася Настасся Цыпiна. Тут я нiчога з сабой зрабiць не мог. У часы найбольшага разумовага працверазення мне здавалася, што я папросту непадуладны самому сабе. Я пастаянна хадзiy з яе iмем у думках, у сэрцы, на вуснах. Я прапускаy мiма вушэй жарты калег пра маiх пiвасёрбаy. Мяне зусiм не yсхвалявала, калi Алеся Рыбанька павярнула гiсторыю з «Агнямi святога Эльма» i каробкай шакаладу y адметнае рэчышча, пераканаyшы цi не yвесь педагагiчны калектыy у тым, што я з ёй пачаy сустракацца. Мне ставала абыякавасцi, каб выслухоyваць пакрыyджаныя рэплiкi Рагнеды Андрамедавай i Лii Келдышавай з iх немiнучымi падкрэслiваннямi, што Рыбанька мне не пара.

Я вельмi хацеy пабачыць Насту. Але верагоднасць нашай выпадковай сустрэчы, як я прыкiдваy з улiкам розных варыянтаy перамяшчэння маёй бусi па гарадскiм мурашнiку, была мiзэрна малой. «Хутчэй дэльфiны завядуцца y рацэ, што раздзяляе нас, чым я змагу спаткаць яе проста на вулiцы», – думалася мне па дарозе на прыпынак, калi я аднойчы iшоy пасля працы паyз сквер, назiраючы за палётам стракатага восеньскага лiсця.

Варта было мне абагнуць шапiк i выйсцi на досыць вялiкую прыпынкавую пляцоyку, як перад вачыма паyстала Настасся. Ногi мае yраз абамлелi. Сэрца хацела збегчы y блiзулеглыя двары. Я з насцярогаю працёр вочы, не давяраючы iм. Настачка нiкуды не знiкала. Яна стаяла сярод iншага люду i вычэквала патрэбны ёй аyтобус-тралейбус. Я ж стаяy, як жалезны слуп у Шымайхалоры, чакаючы, пакуль дзяyчына заyважыць мяне. Але Цыпiна yпарта адмаyлялася гэта рабiць. Урэшце яна села y аyтобус таго самага маршруту, што пасаваy i мне.

У паyпустым салоне, дзе занятымi былi толькi сядзячыя месцы, мы стаялi за два метры адно ад аднаго. Наста заyважыла мяне i пасля секунднага здранцвення кiyнула галавою на знак прывiтання, злёгку yсмiхнуyшыся. І yсё. Яна не тое, каб кiнуцца да мяне, яна нават з месца зварухнуцца не спрамаглася. Ды сто дзесяць тысяч iншых маiх вучанiц, на якiх я мог гадамi сварыцца i ляпiць iм на кожным yроку па дзвесце калоy i двоек ва yсе клеткi, i то б падышлi да мяне! А Настасся Цыпiна, якую yся школа называла любiмiцай Баластоyскага, стаяла пасярод збяёданага «Ікаруса», i не жадала зрабiць нейкiя два-тры-чатыры крокi, быццам мы былi зусiм чужымi людзьмi.

Зрэшты, каб не выглядаць у маiх вачах поyнай iдыёткай, яна yсё ж наважылася са мной загаварыць.

– Ну, як вашы справы? Як там дзецi? Лепш за нас? – задала яна стандартны набор пытанняy, застаючыся на сваiм месцы.

– Табе па пунктах расказаць цi yперамешку? – прамовiy я з такой горыччу, што адчуy на языку i вуснах смак палыну.

Наста, якая i перад тым усмiхалася дужа млява, спахмурнела i, пацiснуyшы плячыма, адвярнулася ад мяне y бок вакна. Яна дастала з сумачкi мабiльны тэлефон, утаропiлася y яго i доyга перабiрала кнопкi. У думках я павiншаваy яе з набыткам i, не зважаючы на сваю сярдзiтасць, з дзiцячай наiyнасцю стаy чакаць, што зараз Настачка дашле мне sms’ку, якой патлумачыць усё, што не здолела патлумачыць словамi. Наiyны рамантык! Тоyсты аднарог, якi дзеля гэтай дзяyчыны цэлае лета цягаy штангу i качаy прэс! Іншы на маiм месцы yсё зразумеy бы яшчэ y канцы вясны, я ж працягваy жывiць лядашчыя iлюзii. Sms’ка не прыходзiла. Цыпiна працягвала вазёкацца з тэлефонам, нiводнага разу не азiрнуyшыся на мяне. Аyтобус хутка iмчаy у мае родныя акалоддзi. Мая роспач шпарка наблiжалася да высокага жалезабетоннага слупа, на якiм вiсела вялiкая шыльда з надпiсам: «Сардэчна запрашаем у Апагей!».

Калi аyтобусны робат абвясцiy мой прыпынак, я яшчэ раз паглядзеy на Настассю. Тая, улавiyшы бакавым зрокам маю перадыслакацыю, павярнула галаву i, адстаронена yсмiхнуyшыся вачыма, развяла рукамi, нiбы тым самым гаварыла: «Сэ лявi, Эрнест Скiргайлавiч». Не дачакаyшыся ад яе нават намёку на развiтанне, я толькi кашлянуy i выскачыy з аyтобусных дзвярэй у абдоймы маёй роспачы. «Се лаве пекельной подобно», – утрапёна паyтараy я старабеларускую фразу, цудоyна ведаючы, што y маiм персанальным пекле пануе сцюжа.

Дома я кiдаyся y чатырох сценах ад безвыходнасцi, намагаючыся yскараскацца на кожную з iх. Я браy раменную дысцыплiну караля Ўладзiслава дзеля стлумлення парываy цела. Я хапаy напаленыя абцугi гаyляйтара фон Каyнiца, каб вырваць з сэрца аскепкi кахання. Старэча Сiмэнс, прыкаваны да падзараднага прыстасавання, адарваy мяне ад гэтых непрыглядных заняткаy, паклiкаyшы зняць новенькую sms’ку. Падыходзячы да тэлефона, я злавiy сябе на думцы, што yсё яшчэ спадзяюся прачытаць паведамленне ад Цыпiнай.

Выявiлася, што sms’ку даслала Алiса Селязнёва. «Я рыхтуюся да алiмпiяды па фiзiцы i не змагу заyтра адказаць вам параграф па сусветцы. Прабачце, калi ласка», – з немалым для сябе подзiвам прачытаy я. У тую хвiлiну я мусiy бы набраць яе нумар i распытаць усё, як след. Але замест гэтага я прыняyся таропка набiраць адказ: «Добра. Вывучыш i раскажаш тэму пасля канiкул. Як справы наагул?». Рукi мае дрыжалi. З язвачак на сэрцы ценькiмi пасачкамi струменiла кроy. «Дзякуй! Справы нармалёк. А як вы?» – неyзабаве адказала Алiса. Я нервова yсмiхнуyся. Трэба было тэрмiнова спыняць лiставанне. Каб бяды якой не было. Але сэрца y крывавых язвачках не хацела слухацца парадаy памяркоyна здаровае развагi. Пальцы працягвалi нацiскаць на кнопкi: «Нешта быy засумаваy, але цяпер усё добра». За шыбамi пачынаyся халодны дождж, водарам якога я прагна дыхаy праз адчыненае вакно. «Правiльна! Не трэба вам сумаваць!» – падбадзёрыла мяне вучанiца y наступным паведамленнi. Я проста заззяy. Мне зрабiлася спакойна-спакойна, быццам зусiм нядаyна не я, а хтосьцi iншы ляжаy пад вялiкагрузам лютых пакут.

На працы я стараyся трымацца зусiм нейтральна. Нiкому не паказваy слядоy ад сардэчных балячак, а то б ураз раскалупалi да крывi. Нiдзе не афiшаваy прадчуванне блiзкага шчасця, каб на гэтых афiшах чорным маркерам не падмалявалi гiтлераyскiя вусiкi i не напiсалi «лох». Але не было i дня, каб мяне не разрывалi на кавалкi. Рагнеда цягнула за руку, каб я yпэyнiyся, як шпарка б’ецца яе сэрца пры маiм наблiжэннi. Лiя задзiрала сабе блузку i прыспускала джынсы, каб я на yласнае вока ацанiy змяю, вытатуяваную y яе мiж спiной i падспiннем. Алеся, адпрошваючы з маiх урокаy сiх-тых актывiстаy, абавязкова выцягвала мяне з класа i лiтаральна аблiзвала гарачым позiркам. Усё гэта выглядала па-дурному, i я спяшаyся хутчэй выблытвацца з падобных сiтуацый.

Мой 11 «А» працягваy выходзiць з-пад кантролю. Не ад злосцi, а ад любовi да мастацтва непадпарадкавання. Амаль усе хлапцы на перапынках бегалi y блiжэйшыя елачкi, каб пусцiць па коле цыгарэцiну. Інгеборы Каленвалавай падабалася сядзець у холе на першым паверсе i цалавацца са сваiм каханым з паралельнага класа. Лера Булатнiкава i Карына Кляшторная yпарта адмаyлялiся хадзiць на заняткi фiзiчнай культуры. Усiх пастаянна хто-небудзь ганяy – цi я, цi сацыяльна-псiхалагiчная служба. Практыканку Валю y гэтае процiборства я нават не збiраyся падключаць, каб тая да часу не расчаравалася y сваiм прафесiйным выбары. Бо што y мяне, што y сацыяльнага педагога з псiхолагам вынiк атрымлiваyся адным i тым самым: дзецi рабiлi тое, што iм хацелася. Нават перад Днём настаyнiка.

Да маiх слоyных грымотаy i стукання кулаком па стале падапечныя на дзiва хутка прызвычаiлiся, рэагуючы прыкладна гэтак жа, як на брэх прывязанага ланцуговага сабакi y наморднiку. Нездарма перад самымi вакацыямi я не здолеy сабраць нiводнага чалавека, каб звадзiць на прагляд баскетбольнай гульнi, што было часткай плана выхаваyчай работы. Атрымлiвалася, што седзячы на глядацкай трыбуне разам з Галiнай Альгiмонтаyнай Мятлiкавай ды яе 9 «А» класам, я займаyся выхаваннем самога сябе. Нутро маё гарэла, нiбы шахты Сайлент Хiла. Нiхто з 11 «А» не прыйшоy, хаця Алiса i Алёна на прамiлы бог запэyнiвалi, што будуць у палацы спорту пры любым надвор’i i нават прывядуць сяброy.

Я млява назiраy за гульнёй i думаy, што сябры маiх адзiнаццацiкласнiц знайшлi лепшы спосаб баyлення часу y суботнi вечар перад восеньскiмi вакацыямi. Галя зноy, як i на пачатку навучальнага года, суцяшала мяне. Казала, што з цяперашнiмi адзiнаццатымi цяжка yправiцца y прынцыпе. Я не згаджаyся з ёй i кiваy галавой на «бэшак» i «вэшак», якiя хаця i няпоyным складам, але сядзелi з боку ад нас. Маё кiванне заyважылi Кiра Краyзэ i Нiна Дарошка i адразу ж адарылi прыязнымi yсмешкамi i зграбным памахваннем пальчыкамi. Я адказаy iм у такой самай манеры. – Бачыш, як цябе дзеyкi любяць, а ты yсё журышся, – заyважыла Мятлiкава.

– Жорсткая, як смерць любоy, – не змог yстрымацца ад цытаты я.

Трыбуны прагнулi вiдовiшчнай гульнi.




21


Блаславiyшы практыкантку Валю на шчаслiвае заканчэнне унiверсiтэту, я сышоy на кароткiя восеньскiя вакацыi. Яны мiналi y клопатах. Давялося пачысцiць Аyгiевы стайнi i зганяць на дзянёк у сады Гесперыд. Аyгiевымi стайнямi я заyсёды называy школьныя сутарэннi, якiя yсёй мужчынскай настаyнiцкай грамадой даводзiлася рэгулярна вычышчаць ад размаiтага хлуду. Пачатак тых вакацыяy не стаy выняткам з нашага супольнага гераiчнага эпасу. Мiроненка y адрозненнi ад iншых калег гэтай вобразнасцю не прасякся, але грэцкую прыказку выдаy: «Пацiху-патроху кiслы вiнаград стане салодкiм, як мёд». Асаблiва яна спадабалася нашым тэхработнiкам, якiя адразу ж зашапталiся пра фаyстпатроны пладова-выгаднага. Што да другога клопату, дык назву «Залатыя дулi Гесперыд» мусiла мець мая кнiга, пра выданне якой i было дамоyлена пад заслону вакацыяy за 1662 з нечым грэцкiя стадыi ад школы – у мясцiне, дзе атланты i карыятыды трымалi на худых плячах тутэйшы аналаг вавiлонскай бiблiятэкi, а воды падземнай нядрэмнай рэчкi казыталi iм ногi.

Зрэшты, памiж дрэнажнымi работамi i падпiсаннем дамовы аб выдавецкай паслузе адбылася яшчэ адна падзея, пасля якой многае y меркаванай чарадзе падзей змянiлася. Трывала серада. Наша метадычнае аб’яднанне y чарговы раз адзасядала i аддыхвалася пасля абмеркавання нейкай злабадзённай тэмы. Каб астыць ад чарговай гарачкi, я выйшаy на калiдор i адразу ж сутыкнуyся з Алёнай i Алiсай.

– Не сядзiцца y хаце дзеyчынам-красуням? – перакруцiy я класiка. – Мы на дадатковыя заняткi па фiзiцы ходзiм, – патлумачыла Караблёва.

– Да гарадской алiмпiяды рыхтуемся, – дадала Селязнёва.

– І як поспехi? – спытаy я, не зводзячы вачэй з Алiсы.

– Пакуль не вельмi, – прызналася тая.

– Добра, – адначасова з сяброyкай адказала Алёна.

Мы yтрох засмяялiся. Калi рэсурсы для працягу смеху вычарпалiся, я yзяyся падбадзёрваць маiх юных аматарак фiзiкi, зычачы iм перамогi. Яны падзякавалi мне i збiралiся сыходзiць, бо час перапынку, абвешчанага настаyнiцай, падыходзiy да заканчэння. Аднак мяне не пакiдала yражанне пэyнай недагаворанасцi, i я пытальна зiрнуy на дзяyчат.

– Эрнест Скiргайлавiч, заходзьце, калi ласка, на мой сайт. У гасцёyнi што-небудзь напiшыце, – сказала Алiса i, перахоплiваючы мой пытальны позiрк, з чаканнем паглядзела мне y вочы.

Мой мозг ператварыyся y расплаyленую сталь, у якой плёскаyся тэрмiнатар. Здавалася, што гарачая юшка вось-вось хлыне з маiх вушэй. Пад вачыма пачало страшна пячы. Трэба было нешта адказваць.

– Цiкава, цiкава… – выцадзiy з сябе я. – А якi адрас?

– Aliska.tk. Вы запомнiце? Цi вам на паперцы напiсаць? – Алiса прыкметна yзрадавалася.

– На глiнянай таблiчцы, – пажартаваy я i, выпярэджваючы пытаннi, сцвердзiy: – Запомню, канечне. Aliska.tk. Толькi не абяцаю, што зраблю гэта хутка.

– Калi зможаце, тады i зайдзiце, – лiтасцiва дазволiла мне Селязнёва i, схапiyшы здзiyленую сяброyку за руку, пацягнула яе на працяг дадатковых заняткаy па фiзiцы.

Нейкi час я працягваy стаяць i глядзеy, як аддаляюцца мае вучанiцы. Сталь у галаве паступова астывала. Зразумець сэнс прапановы Алiсы y мяне не атрымлiвалася. Мне бачыyся y гэтым чарговы вотум даверу з яе боку. Мне падавалася, што яна такiм чынам iмклiва змяншае адлегласць мiж намi. Мне мярэсцiлася, што я раблюся ёй неабыякавым. Мне хацелася хуценька бегчы дадому, каб падлучыцца да сецiва i yвесцi y камандны радок браyзера запаветныя лiтары: aliska.tk.

Дома, забыyшыся на дакоры халоднага чайнiка i паyзабытай кiлбасы «Кiндзюк класiчны», я шпарка пабег да кампутара. Скiнуyшы толькi куртку i чаравiкi, я не даy сабе клопату пераапранацца y хатняе, а прыняyся трываць няроyны бой dial-up мадэма з перагружанай тэлефоннай лiнiяй. Мадэм следам за маёй упартасцю набiраy належны нумар правайдара. Але набор разоy сорак скiдваyся. Частыя тэлефонныя гудкi пасля гэтага нагадвалi злавесныя пахмылкi недружалюбных iстот берберскай пустэльнi.

Урэшце мадэму yдалося падканэкцiцца. Наэлектрызаванымi пальцамi я нацiскаy належныя клавiшы. Успатнелай далонню я моцна трымаy старую аптычную мышку, быццам баяyся, што тая зараз уцячэ. Галоyная старонка сайту загрузiлася даволi хутка. Яна была высакародна беласнежнай. У цэнтры месцiлася невялiкая фатаграфiя Алiсы з распушчанымi валасамi, якiя нядбала падалi на аголеныя плечы. Вочы дзяyчыны поyнiлiся выпрабавальным агнём. Вусны прамянiлiся ледзь заyважнай усмешкай. Пад здымкам знаходзiлася немудрагелiстае меню сайта, якое складалася yсяго з двух пунктаy: «Фота» i «Гасцёyня».

Я навёy курсор на першы пункт меню i перайшоy па спасылцы y фотагалерэю. Там мяне чакала такое самае снежнае поле, як i на галоyнай старонцы, толькi з бардовым надпiсам-папярэджаннем: «Асцярожна – прыгажосць!» i акуратнымi каляровымi квадрацiкамi-прэyюшкамi. Я стаy спрытна клiкаць па прэyюшках, адчыняючы фатаграфii y поyных памерах. Большасць з iх была зроблена y стылi «сфатаграфуй сябе сам».

Алiса на здымках выглядала абсалютна рознай. Здавалася, што фатаграфii падабраныя не проста так, а адмыслова, каб адлюстраваць розныя эмацыйныя станы i душэyны настрой. Радасць чаргавалася з сумам. Безразважнасць – з задуменнасцю. Какетлiвасць – з наiyнасцю. Збянтэжанасць – з кплiвасцю. Я глядзеy на yсё гэта з неймаверна безгаловай захопленасцю, метадычна захоyваючы сабе на кампутар кожную сустрэтую y галерэi выяву, нiбы нёс дадому з Луyра цi Эрмiтажа найвыдатнейшыя палотны сусветна вядомых жывапiсцаy.

На адным са здымкаy Алiса была адлюстраванай з паперкай у руках. На паперцы было намалявана сэрца, а пасярэдзiне стаяy надпiс. Разабраць яго я не здолеy, але падумаy, што там хлапечае iмя. Я нават здагадваyся якое…

Прыспеy час зайсцi y гасцёyню. У ёй таксама панавала бель, па якой былi раскiданыя лiтаркi колькiх дзясяткаy паведамленняy. Я yзiраyся y нiкнэймы i з дзiцячай весялосцю разгадваy людзей, што маглi хавацца за iмi. King Stakh рэкамендаваy дапоyнiць галерэю больш разняволенымi фоткамi. AlonKa пыталася пра бадзёрасць духу. St.Sestra радавалася за малодшую сястрычку – прыгожую i разумную. Багуслаyская раiла змянiць вэб-дызайнера. А Cutting Diamond напiсаy лiтаральна наступнае: «Зая, я очень сильно по тебе скучаю». Мяне праняло цыганскiм потам. Тысячы шкларэзаy з вострымi колцамi-дыяментамi yзялiся паласаваць мне скуру. «А вось i Дзiмка», – не маючы зусiм нiякiх доказаy, зрабiy выснову я i добра нэбнуy кулаком па бязвiннай клаве.

Я зазнiбеy увесь без астачы. Мяне бiла y крымска-кангалезскай лiхаманцы. Мне даводзiлася шалёна матляць галавой, каб прагнаць статак дзiкiх ружовых сланоy, што вiлiся навакол. Прыходзiла разуменне – загваздка y рэyнасцi, якую я раптоyна адчуy да незнаёмца, што схаваyся за нiкам Cutting Diamond. І мне было напляваць быy гэта Дзiма цi iншы боyдзiла. Я проста нястрымна зараyнаваy. Кончыкi вушэй гарэлi сiнiм полымем. З носу зацурчэла кроy.

Выцягнуyшы з кiшэнi насоyку, я выцер ёю кроy i прыкрыy наздрыны, адкiнуyшы галаву назад настолькi моцна, наколькi гэта дазваляла канстытуцыя. Адной рукой я падсунуy клавiятуру блiжэй да манiтора i нягеглым рухам пальцаy пачаy рабiць гасцявы запiс. Пароць гарачку i кiдацца y вiртуальную бойку з безасабовым гiцлем уяyлялася цалкам бессэнсоyным заняткам. Акурат таму я вырашыy пакiнуць запiс толькi для Алiсы, нiбы нiхто iншы больш нiколi пасля гэтага не завiтае на яе сайт.

«Германцы былi цiкавымi людзьмi, – пачаy здалёк я. – Яны вырошчвалi гарох, верылi y нiбелунгаy i расказвалi пра сябе няйнакш, як у гераiчным эпасе. Нашым продкам – старажытным балтам i славянам – ад гэтага было шмат непрыемнасцяy, рысу пад якiмi яны падвялi на Грунвальдскiм полi. Спрабавалi сябраваць, гандлявалi, запазычвалi розныя словы. Але yрэшце нашым продкам сярод пушчаy, балот ды суседствам з Маскоyскай дзяржавай не хапiла французскай вытанчанасцi, каб ператварыць германскае жаночае iмя Adalheid у мiлагучнае Alice цi адразу y Алiса. Толькi мадэрнiзацыя i глабалiзацыя новага i найноyшага часу прынеслi нам – беларусам – радасць гэтага цудоyнага iмя, якое ад пачатку азначае – высакародства. Гледзячы на цябе, дарагая Алiса, нельга не пагадзiцца з такой этымалогiяй».

Я адняy насоyку ад наздрын (кроy больш не цякла) i прабегся вачыма па тэксце, якi адной рукой натайпаy у форме для адпраyкi паведамленняy. Напiсанае падалося мне рэдкасным трызненнем. Аднак прыдумаць нешта iншае не ставала нi сiл, нi тарыфных адзiнак iнтэрнэт-карты. Адзiнай зменай у допiсе стаyся смайлiк з падмiргваннем, што быy дададзены y самым канцы. Падпiсаyшыся Знаёмы Табе, я адправiy паведамленне. Праз некалькi секундаy яно красавалася y гасцёyнi Алiсiнага сайта самым першым. Я дурнавата пасмiхнуyся i пайшоy есцi «Кiндзюк класiчны».

Усю рэшту вакацыяy (за выняткам памянёнага дзянька y садах Гесперыд) я пачынаy традыцыйны вэб-сёрфiнг з вiзiту на aliska.tk. Мне аж задужа карцела пабачыць там рэакцыi на свой допiс. Але гасцёyня маyчала. Нiхто нiчога не пiсаy, колькi б я туды нi вяртаyся. Перачытаyшы yсе старыя паведамленнi, я зразумеy, што Алiса yвогуле нiкому не адказвала. «Гасцёyня для гасцей!» – мусiла б стаяць папярэджанне, каб такiя дзiвакi, як Знаёмы Табе i парачка нерасшыфраваных мной ананiмаy, не мелi залiшнiх спадзяванняy i не пiлi ад страшнай роспачы са шклянак кiслае вiно.

А яшчэ я безнадзейна чакаy ад Алiсы sms’кi. Хаця б прывiтанне цi проста смайлiк. Старэча Сiмэнс бiyся y зацяжных перадсмяротных канвульсiях, але yсё нiяк не памiраy. У суботу вечарам яго патурбавалi, пазванiyшы мне. Званiy колiшнi старшыня «Вытокаy» Ян Белiкаy, каб запрасiць на традыцыйную талаку па дагляданнi могiлак. Талака прымяркоyвалася да Дзядоy, дарма што яны мiнулi. Я нiчога пэyнага абяцаць не рызыкнуy. Пачуyшы y свой адрас прыветнае слова жлабяра, я скiнуy выклiк, чым трохi суцiшыy пакуты мабiльнiка.

У нядзелю параненька, калi вельмi хацелася спаць, я шпарка падняyся з ложка, разумеючы, што трэба ехаць на могiлкi. Надвор’е было досыць халодным. На двух прыпынках, дзе мне давялося чаканнем чысцiць (цi лепш – падчышчаць) уласную карму, я пашкадаваy, што не надзеy шапку. Праyда, гэтыя шкадаваннi былi нечым накшталт сухiх кракадзiлавых слёз, бо нiякай шапкi y маiм гардэробе i блiзка не назiралася. Вецер бiy мне па твары, быццам толькi i марыy пра гэта. Я злiваyся з натоyпам i пад яго прыкрыццём хаваyся ад вятрыскi y чэравах машын гарадскога транспарту. Людзi, з якiмi давялося ехаць вызначалiся суцэльнай задуменнасцю i маyклiвасцю. Той, хто спрабаваy разявiць рот, немiнуча правальваyся y тартар. Рака, якая падзяляла горад на дзве часткi, набыла колер застылага пасля гарачай крывавай бiтвы свiнцу. Я марна yзiраyся праз тралейбуснае вакно на яе хвалi. Яны не жадалi, дый не маглi даць адказы на мае гнятлiвыя пытаннi. Кроплi дробнага дажджу стукалiся y шкло i сплывалi долу y выразным шкадаваннi, што не yдалося намачыць мой твар.

Я выйшаy на прыпынку «Мясакамбiнат» i па старых драyляных сходах спусцiyся y нiзiну, адкуль вельмi добра чуyся крык варонiных грамад на могiлкавым кладзьбiшчы. Дожджык узмацнiyся. Яго касыя мокрыя рысы нядбала штрыхавалi прастору, выцiнаючы мяне па неакрытай частцы галавы. Нiкога з вытокаyцаy паблiзу не было вiдаць. Я зiрнуy на гадзiннiк. Гадзiннiк ласкава паведамiy, што спазненне на талаку склала дзве з паловай чвэрцi гадзiны. Прыспешыyшы хаду, я вырашыy зайсцi праз бакавую браму пры брацкай магiле савецкiх воiнаy.

Ледзьве я апынуyся за агароджай, мяне пачала бiць дрыготка. Розум адмаyляyся спiсваць яе адно на восеньскi холад. Мiжволi прыгадалiся словы Вiдава-Вошчанкi пра рытуальныя месцы, куды сектанты могуць завабiць аднарога. Я некалькi разоy моцна гайдануy галавою, каб выкiнуць гэткiя згадкi. «Вытокi» пры yсiх сваiх заганах нiколi не былi сектай, пагатоy хакерскай. Крочачы па вузкай сцяжынцы пад шатамi голых дрэваy мiж старых i дужа старых магiлаy, я грэшна думаy, што недзе вось тут – сярод крыжоy i каменных помнiкаy – пахаваная наша вытокаyская маладосць, а мы самi нi сном нi духам пра гэта.




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/syargey-balahona/infanta-i-adnarog/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


