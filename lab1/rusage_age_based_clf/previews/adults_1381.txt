Звычайны шоу-бiзнес (зборнiк)
Юры Несцярэнка


Бiблiятэка Саюза беларускiх пiсьменнiкаy «Кнiгарня пiсьменнiка» #64
Першая празаiчная кнiга пiсьменнiка i музыканта Юрыя Несцярэнкi «Звычайны шоу-бiзнес», якую склалi апавяданнi i навелы, уключае як аyтабiяграфiчныя, так i памастацку змадэляваныя сюжэты. Практычна yсе творы закранаюць тэму музыкi – рок, джаз, блюз ды iншыя альтэрнатыyныя жанры. Назва зборнiка мае глыбока iранiчны кантэкст, абумоyлены як асабiстым досведам аyтара, так i агульнакультурнай сiтуацыяй у Беларусi.





Юры Несцярэнка

Звычайны шоубiзнес

Апавяданнi





© Несцярэнка Ю., 2015

© Рублеyская Л., прадм., 2015

© ГА «Саюз беларускiх пiсьменнiкаy», 2015

© ПУП «Кнiгазбор», 2015

© Распаyсюджванне. ТАА «Электронная кнiгарня», 2016





Музыка y сюжэтах


Мастацкае слова i музыка – калi й не адно i тое ж, дык сiнтэзуюцца часцей, чым мы можам уявiць. І калi аyтар прозы – музыка, чытач чакае y ягоных радках пачуць музыку.

Юры Несцярэнка, вядомы музыка, кампазiтар i бард, сваю прозу таксама не пакiдае без музыкi. Складаныя блюзрытмы, можа, i адгукаюцца y радках, але найперш музыка адбiваецца y сюжэтах. Тым больш, шмат якiя аповеды аyтабiяграфiчныя. Лёс беларускага хлопца з правiнцыi, якога выключылi з му зычнай школы за «бесперспектыyнасць» i якi пасля нейкi час працаваy там выкладчыкам… Лёс беларускага рок-музыкi, якi звязаны з лёсам, натуральна, усяе беларускай альтэрнатыyнай музычнай тусоyкi…

Увогуле, чытаць аповеды Юрыя цiкава менавiта таму, што яны нефармальныя, праyдзiвыя i завершана-лаканiчныя, як песнi.

Гэта было шчырае пакаленне андэграyнду – калi адстойваць свае густы было небяспечна, але гэта дапамагала знайсцi сэнс жыцця. Калi нельга было адшукаць патрэбны дыск альбо ку пiць добры музычны iнструмент – затое, калi yдавалася, яны набывалi нечуваную, немагчымую сёння каштоyнасць.

Жыццё «саyка» з пункту гледжання нефармала… Цяпер гэта yжо экзотыка – сямiдзясятыя, васьмiдзясятыя, перабудова… Першыя канцэрты беларускiх рокгуртоy, выставы мастакоy авангардыстаy… Дух вольнасцi, безграшовага вальнадумства, якi многiя, хто пачынаy тады, страцiлi на шляху да славы.

У адным з аповедаy аyтар успамiнае выпадак з дзяцiнства: у Сiмферопальскiм аэрапорце адмянiлi вылеты, каб змусiць людзей сыграць масоyку для выпуску навiнаy пра сустрэчу амерыканскага прэзiдэнта, якi наведаy Савецкi Саюз. Хлопчык выразна бачыy i чуy, як людзi абуралiся, як былi незадаволеныя затрымкай i yдзелам у бязглуздай iнсцэнiроyцы. А потым на экранах тэлевiзараy, з дапамогай мантажу i закадравага бадзёрага тэксту yсё ператварылася y «энтузiязм масаy».

«Магчыма, у той момант у маёй свядомасцi i адбыyся па дзел. З аднаго боку, я яшчэ заставаyся чалавекам, а з iншага — ужо стаy “саyком”. У тым сэнсе, што пачаy успрымаць рэчаiснасць дваiста: “тут” – тое, што адбываецца на самай справе, а “там” – тое, што патрэбна “камунiстычнай партыi i yсяму савецкаму народу”.

Калi б можна было рабiць назвы апавяданняy вельмi доyгiмi, то y нашым выпадку гэта выглядала б наступным чынам: “Шоу павiнна працягвацца, а звераферма застаецца зверафермай…”» Менавiта нонканфармiзм творцы, разуменне, дзе пачынаецца фальшывая рэальнасць, i нежаданне yдзельнiчаць у яе стварэннi – неабходныя складнiкi сапраyднай асобы. І гэта тое, што падкупляе y героi прозы Юрыя Несцярэнкi.



    Людмiла РУБЛЕЎСКАЯ




Шоу павiнна працягвацца


Фрэдэрык Булсара памалу пераставаy быць парсам i yсё больш ператвараyся y суперзорку, адпаведна yзяyшы сабе псеyданiм касмiчнага маштабу – у гонар планеты Меркурый. Ужо былi выпушчаныя тры першыя альбомы, i хутка павiнна была з’явiцца «Ноч у оперы».

На той жа самай выспе i па тых жа самых начах не губляy час дарэмна Парсанс, чалавек, якi да парсаy, можа, i не меy дачынення, але старажытныя аланы, напэyна, маглi б пачуць нешта няyлоyна знаёмае y гучаннi яго iмя – Алан. Сваёй гукарэжысёрскай працай у «Зваротным баку месяца» Парсанс паставiy адну цiкавую кампанiю y шэраг супергруп. Кампанiя сяброy, узначальваy якую спадар Гiлмар (з бiблейскiм iмем Давыд), ужо рыхтавала альбом «Вам бы тут пабываць», высакародна i амаль што шчыра прысвечаны Сiду Барэту, якi гэтаксама шчыра yсё больш рабiyся амаль што персам.

За «Вам бы тут пабываць» хутка з’явiцца альбом «Звяры». Ідэя яго была yзятая з оруэлаyскай «Зверафермы».

Магiлёyскi аэрапорт меy самае прамое дачыненне да на вакольных зверафермаy, як у прамым значэннi – геаграфiчна, так i y пераносным – гiстарычна, i яшчэ паyнавартасна працаваy, як i належала любому савецкаму аэрапорту y першай палове 1970-х.

Самалёт «Як-40» па раскладзе падняyся y паветра. Не выключаецца, што гэта адбывалася y той самы час, калi Фрэдзi, Алан, Давыд i Сiд вызначылiся, у якiм кiрунку сваёй дзейнасцi будуць рабiць пераможны рывок (вiдавочна, рывок быy накiраваны не y бок сацыялiстычнай культуры). Наyрад цi яны ведалi, што канчатковым пунктам прызямлення y «Як-40» быy Сiмферопаль, ад якога да Чорнага мора заставалася кiламетраy дваццаць.

Мае бацькi спланавалi свой адпачынак у Еyпаторыi, адным з самых папулярных месцаy чарнаморскага yзбярэжжа. Туды мы выправiлiся yсёй нашай сям’ёй: мама, тата, пяцi гадовая сястрычка i дзевяцiгадовы я. Тысячы такiх самых сем’яy ляцелi y Сiмферопальскi аэрапорт у гэты ж самы час з усiх канцоy Савецкага Саюза – з Сiбiры, з Казахстана, а мо нават i з Далёкага Усходу, з узбярэжжа Ледавiтага акiяна цi з кiтайскай мяжы.

Адпачынак праходзiy традыцыйна: з ранiцы пляж, не вялiкi перапынак з ратаваннем ад паyдзённага сонца y любым цянiстым месцы i лянiвы абед, зноy пляж, увечары атракцыёны цi кавярня, марозiва i лiманад, альбо кiно на адкрытай пляцоyцы, потым цяжкi сон на здымнай кватэры y начной спякоце паyднёвага клiмату. У перадапошнi i апошнi дзень адпачынку самая адказная мiсiя – закупка прадуктаy: мясцовыя вiнаград, персiкi, алыча, абрыкосы, кавуны. З Еyпаторыi – кiрунак на сiмферопальскi аэрапорт, дзе адпаведна раскладу рыхтуецца да вылету самалёт на Беларусь. Дарэчы, крыху раней цi пазней за наш рэйс рыхтуюцца yзляцець авiялайнеры на Казахстан, у Сiбiр, на Далёкi Усход, да yзбярэжжа Ледавiтага акiяна, да кiтайскай мяжы… Як толькi мы трапiлi y аэрапорт, стала зразумела, што нi хто нiкуды не ляцiць. І казахi, i сiбiрцы, i жыхары Далёкага Усходу разам з кiтайцамi, а таксама шмат хто яшчэ сядзелi на сваiх чамаданах у невялiкiм памяшканнi аэравакзала. Па гучнай сувязi кожныя пяць – дзесяць хвiлiнаy металiчны жаночы голас паведамляy аб адмене чарговага авiярэйсу. Адпаведна, людзей збiралася yсё больш i больш. Аэравакзал акружылi мiлiцыянты. Адзiны раз у жыццi я бачыy такую аграмадную колькасць супрацоyнiкаy мiлiцыi, апранутых у старую парадную форму – белыя фуражкi, белыя кiцелi, цёмна-сiняе, амаль што чорнае галiфэ, хромавыя боты. У хуткiм часе гэтая форма зменiцца на знакамiтую шэрую, якая праiснуе да самых апошнiх дзён Савецкага Саюза.

Як усё адносна y свеце – толькi што мы yсхвалявана iм кнулiся не спазнiцца на пасадку y свой самалёт, а лiтаральна праз нейкiх пятнаццаць – дваццаць хвiлiнаy ужо былi ахопленыя yсеагульным страхам. Што здарылася? Вайна? Нейкая буйная катастрофа? Усiх нас падазраюць у глабальным злачынстве, здрадзе Радзiме, спробе захопу самалёта, цi аэрапорта, цi Сiмферопаля yвогуле (у забруджваннi Чорнага мора, пагрозе Турцыi)? Зараз мiлiцыянты роyнымi шэрагамi пойдуць правяраць дакументы? Абшукваць багаж, пратыкаць шомпаламi кавуны i персiкi?

Адказаць, што на самай справе адбывалася, не мог нiхто. Людзi маyклiва займалi свае месцы на лаyках, сядзелi на праходах, спрабавалi yладкавацца на вялiзных падаконнiках. Дзецi не бегалi i не шумелi, разумеючы, што адбываецца нешта занадта сур’ёзнае. Нейкае дзiцё не вытрымала i заплакала. Дыхаць станавiлася yсё цяжэй i цяжэй, на вулiцу нiкога не выпускалi. У рэшце рэшт незнаёмая жанчына страцiла прытомнасць. Медсупрацоyнiкi вельмi хутка апынулiся по бач. Па залi плакала yжо не адно дзiцё. Спробы выйсцi на вулiцу заканчвалiся нiчым. Спытацца што-небудзь было нельга. Любыя размовы перарывалiся загадамi заняць сваё месца. Мы адчувалi сябе закладнiкамi.

У нейкi момант было загадана пакiнуць рэчы на сваiх месцах i yсiм арганiзавана выйсцi на вулiцу. Па жывым калiдоры, сярод мiлiцыянтаy, мы трапiлi на пляцоyку, з якой было бачна лётнае поле. Людзi недаyменна пераглядалiся, перагаворвалiся шэптам. Толькi адзiн чалавек, здавалася, нiчога не баяyся. Гэта быy аграмадны, паголены налыса каyказец, якi yвесь час уголас выказваy прэтэнзii: «Шьто хацят, то тварят! Я уже давно дольжен улетаць атсюд!..»

Раптам, быццам бы знiадкуль, па руках пайшлi папяровыя кветкi, надзiманыя шарыкi, невялiкiя сцяжкi з чырвонай матэрыi, на якiх было напiсана нешта кшталту «Мiр» i «Дружба». Адразу натоyп павесялеy, i тут жа «сарафаннае радыё» пачало перадаваць – зноy жа шэптам, цi вельмi нягучна i загадкава, адзiн аднаму «на вушка» – кавалачкi iнфармацыi, якiя, быццам бы y калейдаскопе, можна было складаць у розных камбiнацыях: «…урадавыя “Чайкi”…», «…Брэжнеy тут…», «…палiтбюро y поyным складзе…»

Толькi каyказскi чалавек працягваy сваю тэму: «О, шайтан, какiе чайкi! Какой палiтбюро! Да пошлi анi падальшь! Мне лiтаць нада! Я ужi давно должiн быць нэ здэсь!..»

Тым часам i сапраyды тры аyтамабiлi «Чайка» не вельмi хутка праехалi y кiрунку да лётнага поля. За iмi каля дзесяцi навюткiх «Ікарусаy» павольна, як на паказе мод, прадэманстравалi натоyпу шчыльна закрытыя белымi фiранкамi салоны. Дружны савецкi калектыy патэнцыяльных авiяпасажыраy сiмферопальскага аэрапорта нядружна прагуy нешта кшталту цi то прывiтання, цi то здзiyлення. Нехта лянiва памахаy кветкамi. Я, спрабуючы таксама далучыцца да шматпакутнага свята, выпадкова лопнуy шарык. Тут жа перад шараговымi мiлiцыянтамi, якiя yтваралi жывую заслону, з’явiyся афiцэр i пачаy пiльна yглядацца y тое месца, адкуль пачуyся пляскач. Твары маiх бацькоy выцягну лiся i збялелi. Але абышлося. Афiцэр не стаy расцэньваць iнцыдэнт як спробу замаху цi дыверсiю…

На yзлётна-пасадачную паласу, вельмi далёка ад сваiх гледачоy, выехаy незвычайны, бруднага неакрэсленага ко леру, з нязвыклай сiмволiкай на бартах замежны самалёт.

«Боiнг…» – нягучна пракаментаваy нехта з натоyпу. «Какой “боiншмоiн”?! Кагда законшiся этат безабразiй? Мне давно нэ здэсь нада быць…» – паляцела y адказ гнеyная ты рада. Тыя дарослыя, хто стаяy вакол, сувора паглядалi на падазронага бунтаyшчыка, але нiчога яму не гаварылi. Ад яго свабоды выказванняy мне зрабiлася не па сабе. Нават у дзевяцiгадовым узросце я yжо yсведамляy, што савецкаму чалавеку так гаварыць «нельга».

Калона «Ікарусаy», якую yзначальвалi тры «Чайкi» – блiскучыя, чорнага колеру, легендарныя «крэмлёyскiя кабiнеты на колах», праехала y зваротным кiрунку.

Вельмi хутка гучнымi камандамi мiлiцыянтаy натоyп быy развернуты i зноy па «жывым калiдоры» накiраваны да будынка аэравакзала. Нашыя рэчы былi на сваiх месцах. Праз кожныя пяць – дзесяць хвiлiнаy па гучнай сувязi пачалi аб’яyляцца вылеты рэйсаy, i y хуткiм часе зала чакання лётнай установы горада Сiмферопаля апусцела i yвайшла y звыклы рэжым сваёй працы.

У магiлёyскiм аэрапорце нас сустрэy нехта з татавых знаёмых з машынай. Калi дома мы распакоyвалi свае чамаданы, торбы i валiзы, вымаючы з iх сакаyныя экзатычныя прадукты i сувенiры, па тэлевiзары якраз пачалася «перадача № 1» для yсяго Савецкага Саюза – легендарная «Программа “Время”» пад незабыyнае музычнае суправаджэнне аyтарства Георгiя Свiрыдава.

Першым блокам навiнаy iшла ашаламляльная iнфармацыя аб тым, што y нашую краiну прыляцеy прэзiдэнт ЗША (па сенсацыйным узроyнi падзея для тагачасных савецкiх абывацеляy прыроyнiвалася да прылёту на нашую планету кiраyнiка суседняй галактыкi). Са словаy дыктараy, пры ляцеy прэзiдэнт не абы-куды, а y Сiмферопальскi аэрапорт. І там ужо, як аказалася, «весь советский народ с воодушевлением и безотчётной радостью» сустракаy лiдара Злучаных Штатаy. Прычым народ няблага падрыхтаваyся: нарабiy папяровых кветак, надзьмуy шарыкi (хаця – «…Отставить шарики! Товарищ полковник, в следующий раз вместе со своими шариками пойдёте в отставку!..»), нарыхтаваy чырвоных сцяжкоy з надпiсамi «Мiр» i «Дружба», сабраy прадстаyнiкоy неабсяжнай Радзiмы з самых розных бакоy – з Казахстана!

«Урааа!» З Далёкага Усходу! «Да здравствует…!» З берагоy Паyночнага Ледавiтага акiяна! «Вечно живой…!» З кiтайска савецкай мяжы! «Даёшь автоматы Калашникова китайского производства! Урааа!!!» З савецкай Белорусii!

«Жывеее Беларууусь!!!»

(Паyза.)

«…Товарищ полковник, промотайтека чутьчуть назад… Чё-то мне тут показалось…» Выявы людзей на вiдэазапiсе хуценька пабеглi назад, падымаючы па трапе амерыканскую дэлегацыю спiнай да выйсця з самалёта. Кадр змянiyся.

«Стоп!» Аграмадны, паголены лысы чэрап нахiлiyся вельмi блiзка да камеры i спытаyся з пагрозай: «Шьто такой? Я когданiбудь улечу адсюд?..»

«Аа, так это ж майор Абдулганиев! От уже, бл…дь, изга ляется как может, провокатор хренов, твою мать…»

Усе тэленавiны былi прысвечаны падзеi з’яyлення Рычарда Нiксана на савецкай зямлi. Я глядзеy у экран i не мог паверыць сваiм вачам – я памятаy амаль што yсiх гэ тых людзей з аэрапорта стомленымi, раздражнёнымi i хава ючымi сваю раздражнёнасць. Але на тэлеэкране yсё было па-iншаму. Зусiм паiншаму! Голас дыктара чароyным чынам рабiy сiтуацыю прынцыпова iнакшай – людзi па-сапраyднаму радавалiся, усмiхалiся, махалi кветкамi, сцяжкамi. Праyда, бязгучна. Хуткая нарэзка патрэбных кадраy рабiла сапраyдны цуд.

Я нават пачаy думаць, што была яшчэ нейкая iншая група людзей, якая сапраyды так радавалася, крычала i махала рукамi, у адрозненне ад нашай, дзе людзi ледзь перасоyвалi ногi ад стомы i спякоты. А тое, што y кадрах траплялiся знаёмыя твары, – я падумаy, гэта проста некаторыя нашыя, «сумныя», нейкiм чынам патрапiлi y групу тых, «вясёлых», i заразiлiся iхным настроем. Але, калi камера рухалася yздоyж натоyпу, я раптам разгледзеy кавалачак мамiнай яркай спаднiцы, татаy капялюш ад сонца, а таксама свой локаць i шорты.

Я павольна перавёy позiрк спачатку на yласны локаць, по тым на шорты, у якiя яшчэ да азначанага часу быy апрануты. І зразумеy, што гэта yжо не проста запыленая вопратка, якая боyтаецца на нагах. Перад маiмi апушчанымi долу вачыма пералiвалася колерамi i зiхацела частка сусветнай гiсторыi.

Магчыма, у той момант у маёй свядомасцi i адбыyся па дзел. З аднаго боку, я яшчэ заставаyся чалавекам, а з iншага – ужо стаy «саyком». У тым сэнсе, што пачаy успрымаць рэчаiснасць дваiста: «тут» – тое, што адбываецца на самай справе, а «там» – тое, што патрэбна «камунiстычнай партыi i yсяму савецкаму народу» (гл. тэлевiзар).

Калi б можна было рабiць назвы апавяданняy вельмi доyгiмi, то y нашым выпадку гэта выглядала б наступным чынам: «Шоу павiнна працягвацца, а звераферма застаецца зверафермай…» Цяпер я yпэyнены, што y «Чайках» ды «Ікарусах», якiя праехалi тады перад намi, акрамя кiроyцаy, нiкога не было. Так для праграмы «Время» здымалiся патрэбныя сцэны. Мы – «масоyка», машыны ды самалёт – «дэ карацыi», а прэзiдэнт выходзiy дзенебудзь зусiм у iншым месцы, i здымалi яго зусiм iншыя камеры.

Шмат чаго мяняецца y свеце, шмат чаго застаецца y ня зменным выглядзе. Некаторых ужо няма сярод жывых. Няма Фрэдзi, няма Сiда. Сыходзяць парсы, i персы таксама сыходзяць. Сышлi Леанiд Брэжнеy i Рычард Нiксан. А Давыд па-ранейшаму працягвае рабiць шоу. Гэта азначае, што i шоу працягваецца, як завяшчаy вялiкi Фрэдзi, а дзе-нiдзе (нават да сённяшнiх часоy!) i зверафермы застаюцца зверафермамi, не горш, чым у Оруэла…




Telecaster


Праз дваццаць год пасля апошняй вайны y вёсцы Прыбар яшчэ не было электрычнасцi. Тагачаснае кiраyнiцтва дзяржавы вызначыла агульны тэрмiн «неперспектыyныя» y адносiнах да невялiкiх паселiшчаy, i Прыбар апынуyся y гэ тай непаспяховай катэгорыi. Нягледзячы на гэта (дзякуючы гэтаму), вёска стаяла сабе на беразе Дняпра, жыла y поyнай гармонii з навакольным асяроддзем ды y адпаведнасцi з набытым у папярэднiх стагоддзях досведам выжывання.

Бацьку пасля заканчэння лесагаспадарчага факультэта па размеркаваннi накiравалi y прыбарскае ляснiцтва. Яго маладая жонка, то бок мая мацi, да таго як нарадзiла мяне, улад кавалася на працу y вясковую краму. Тэрмiн пасляродавага адпачынку быy не больш за два месяцы. Далей можна было не працаваць, але i дапамогi нiякай не прадугледжвалася.

Мацi зноy пачала гандляваць у краме праз пару месяцаy пасля родаy. Увечары кожнага дня працягвала прадаваць проста з хаты, куды забiрала тавар з працы. Хата стаяла не далёка ад крамы. Тавар быy вядома якi – хлеб ды гарэлка.

Напэyна, ужо на трэцiм месяцы жыцця я дакладна спазнаy, што такое сапраyдны прыдняпроyскi блюз. Адна са звычайных карцiнак таго часу: да мамы y краму заходзiць вусаты, барадаты дзед. «Галя! Іду мiма вашай хаты, чую – малеча моцна крычыць! Я зайшоy у пакой, пагайдаy, па размаyляy з iм… Але yсё роyна крычыць!..» Мама вешае на дзверы крамы аркушык з настальгiчным для кожнага савецкага чалавека надпiсам «Буду праз 15 хвiлiн» i бяжыць мяне кармiць.

Адзiны чорна-белы фотаздымак тысяча дзевяцьсот шэсцьдзесят пятага года захаваy наступны момант: на драy ляным ганку вясковай хаты мама трымае мяне на руках. Яна y прыгожай сукенцы. Лёгкая хустачка, завязаная з-заду, ахоплiвае галаву. Мы мружымся ад сонца. Магчыма, нядаyна прайшоy дождж, таму што босыя мамiны ногi па костачку y гразi. Праз дваццаць гадоy пасля апошняй вайны y вёсцы Прыбар не было яшчэ i дарог…

Бацька быy першым чалавекам у вёсцы, хто набыy тэлевiзар. Калi праблема бездарожжа сяк-так вырашыла ся i тэлевiзар усё ж патрапiy дадому, то без электрычнасцi абысцiся было немагчыма. Адзiным выйсцем стаy перасоyны электрарухавiк, якi тата заводзiy як мага далей ад хаты, каб ён не заглушаy гук тэлеэфiра. За першыя днi тэлесеансаy у бацькоyскай хаце перабывала yся вёска. Невядома, наколькi тата тады yсведамляy, што стаy своеасаблiвым распаyсюджвальнiкам тэлехваляy у сваiм рэгiёне. Хутчэй за yсё не засяроджваy на гэтым увагi. У тыя часы, дарэчы, гэта была вельмi папулярная тэма, сапраyдная мода y галiне найноyшых тэхналогiй – магчымасць перадачы iнфармацыi з дапамогай тэле i радыёхваляy вакол зямнога шара, у стратасферы, у космасе. Ідэя захоплiвала думкi звычайных людзей, простых будаyнiкоy вялiкай сацыялiстычнай будучынi краiны Саветаy.

Хаця, шчыра кажучы, мода гэта датычылася i yсяго астатняга свету, i гадоy за дзесяць да вышэйзгаданых падзей у супрацьлеглым лагеры сусветнай палiтыкi, нават па геаграфiчным размяшчэннi, амерыканец Лiа Фэндэр зарэгiстраваy назву аднаго са сваiх вынаходнiцтваy: электрагiтары з цэльным корпусам «Fender Telecaster». Крыху раней ён спрабаваy зарэгiстраваць для гэтага iнструмента брэнду «Broadcaster» (што азначае «той, хто распаyсюджвае радыёхвалi»), але вядомая фiрма па вытворчасцi барабанаy ужо запатэнтавала такую назву i адсудзiла сваё права яе выкарыстоyваць. Таму, суадносна з нарастаючай папулярнасцю тэлебачання, наступным крокам у распрацоyцы брэнда Лiа Фэндэр вы рашыy выкарыстаць назву новай ступенi iнфармацыйных тэхналогiй – «Telecaster». Што адпавядае словаспалучэнню «той, хто распаyсюджвае тэлехвалi». Пазней гэты вядомы канструктар электрагiтар прыдумаy назву «Stratocaster» для сваёй наступнай распрацоyкi.

Як дзiyна yсё пераплятаецца y гэтым свеце – значна пазней я адыграy шмат блюзавых канцэртаy менавiта на «стратах». А бацька yжо y сталым узросце yспамiнаy, што далучыyся да сапраyднай таямнiцы перадачы i прыёму тэлехваляy на вялiкiя адлегласцi, калi наладзiy своеасаблiвы фiзiка-бiятэхнiчны ланцужок: крынiца энергii – прымач тэлехваляy – аператар, кiраyнiк працэсу. Лiчы, сапраyдны «тэлекастэр».




Сага пра школу музыкi


Я нi y якiм выпадку не паэт i нi y якiм выпадку не музыкант. Дзесяць стагоддзяy таму гэта не падзялялася, i я не бачу нагоды, каб падзяляць гэта сёння…

    Б. Г.

Саксафанiст Мат Густафсан заплюшчыy вочы, паднёс iнструмент да вуснаy i знерухомеy, нiбыта шукаючы патрэбную хвалю, на якой павiнна пачацца музыка. У святле пражэктараy ягоная адзiнокая постаць на аграмаднай сцэне выглядала загадкава i вымушала чакаць чагосьцi цiкавага, нязвыклага, неверагоднага. Перапоyненая зала сталiчнай фiлармонii yважлiва чакала. Зорка скандынаyскага фрыджазу раптам напружыyся, згарбацiyся, прысеy i, рэзка выпрастаyшыся, выдаy першы гук. Гэта не была музычная нота. Гэта быy сiп з пераходам у вiск. Потым сiпатыя гукi пасыпалiся бязглуздымi, неyпарадкаванымi плынямi. Яны лу пiлi па свядомасцi, i здавалася, што галоyнай мэтай вядомага саксафанiста i яго iнструмента было выдаваць любыя гукi, акрамя тых, што за доyгую гiсторыю станаyлення сучаснай культуры стала прынята называць музычнымi. Ён хацеy здзiвiць, хацеy паказаць нешта такое, чаго не паказвае нi хто, акрамя яго, хацеy шакiраваць, збiць са звычайнай хвалi yспрымання музыкi. Увесь час карцела спытацца – чаго яму не хапала y дзяцiнстве, што ён страцiy цi не паспеy набыць?..



Школа, дзе выкладаюць, адпаведна, i вывучаюць, музы ку, магчыма, з’яyляецца адным з найцiкавейшых вынаходнiцтваy чалавечага грамадства y перадачы пэyнага досведу. На пытанне «Якога менавiта?» звычайна адказваюць: «Культурнага». Але ж нам да сённяшняга часу так i не вядомы сапраyдныя таямнiцы мелодыi, гармонii i рытму. Як i на каго яны yплываюць, хто i y якой меры адчувае гэты yплыy, а хто толькi памыляецца, думаючы, што адчувае? І самае галоyнае – якая iнфармацыя перадаецца, адкуль i куды? З’яyляемся мы першапачатковымi стваральнiкамi i адзiнымi ды апошнiмi спажыyцамi вынiкаy гульнi з рэзанансам гукавых хваляy цi толькi медыумамi, якiя аднекуль атрымлiваюць i перадаюць далей нешта такое, што закранае нас, магчыма, толькi на падсвядомым узроyнi? Цi мелi старажытныя музыкi свае школы? Цi iхнi сакральны досвед складаyся дзякуючы бесперапыннаму руху, бясконцай да розе, таму i звалi iх вандроyнымi? І што клiкала iх у тую дарогу – прага да дзiyных прыгодаy ды неверагодных спатканняy цi неадольнае жаданне адкрыцця, звязанае з iншымi краямi ды невядомымi культурамi?



…Барадатыя, з пасечанымi тварамi, аграмадныя мужчыны, трымаючы y руках мячы, баявыя сякеры, вострыя коп’i, акружылi зусiм яшчэ юнага хлопца, якi з жахам прыцiснуy да грудзей дзве дудкi. Адну маленькую, крыху большую за даyжыню далонi, другую вялiкую, амаль на два yласных локцi. Уперад выйшаy сапраyдны волат, на галаве якога спраyна сядзеy шлем з рагамi быка. Ён быy апрануты y ваyчыныя шкуры.

– Я ведаю яго. Гэта сын Густафа з Берага Арлiнага Возера. Ён лiчыцца скальдам, але кажуць, што галава яго крыху не y парадку. Вельмi дзiyна грае на сваiх дудках…

Верагодна, у малодшым школьным узросце медыум з мяне атрымлiваyся не дужа добры, бо пасля года навучан ня y музычнай школе я быy адлiчаны як «неперспектыyны». З гэтага перыяду выдатна запомнiлiся yступныя экзамены, аyтарытэтная камiсiя чалавек з васьмi за сталом з традыцыйным графiнам, а таксама стан той камiсii, блiзкi да сапраyднай медытацыi. Жадаючых авалодаць музычнай практыкай ды тэорыяй, карацей кажучы, палепшыць майстэрства медыумаy, набiлася y маленькi калiдорчык музычнай школы столькi, што было вельмi складана працiснуцца да дзвярэй прыёмнай камiсii. Хаця, здаецца, «цiснуцца» трэба было больш праз бацькоy патэнцыйных медыумаy. Будучы гонар музычнага мастацтва, гэта значыць мы, самыя маленькiя yдзельнiкi yрачыстай акцыi, па чарзе падыходзiм да ка мiсii i барабанiм па стале, адбiваючы нескладаныя рытмы.



Атмасфера мерапрыемства чамусьцi засталася y памяцi нейкай напружанай i нервовай. Амаль што yсе дзецi yпершыню сутыкнулiся з такiм «выпрабаваннем», таму некаторыя, не разумеючы, чаго ад iх хочуць, перадаюць не зусiм рытм, а недзе i дынамiку. Зараз я стаyлюся да гэтага менш за yсё з iронiяй – дзецi на такiх «экзаменах» не выстуквалi патрэбны рытм зусiм не з-за таго, што не чулi яго, а, магчыма, з-за таго, што, напрыклад, адчувалi сябе няёмка цi не жадалi нешта паказваць перад кiмсьцi, хто iм не спадабаyся. Шмат з тых, хто y свой час атрымаy адзнаку «незадавальняюча», на самай справе маглi валодаць i выдатным слыхам, i цудоyным пачуццём рытму. Памятаю, што майму школьнаму сябру на прыёме y музычную школу не пашанцавала. Ён не прайшоy выпрабаванне рытмам, засяродзiyшыся на тым, чым менавiта гэты рытм адбiвалi. У будучым ён скончыy тэхнiчную ВНУ i стаy неблагiм iнжынерам.



…Другi вялiзны вiкiнг з капой рудых валасоy i рудой барадой наблiзiyся да хлопца i павольна вымавiy: «Ну, калi ты скальд, пакажы, як ты на сваiх дудках распавядзеш пра нашую сустрэчу…» Хлопчык стаяy, апусцiyшы yнiз галаву, i цяжка дыхаy. Адчувалася, што ён вельмi напружаны, але нiякiх рухаy рабiць не спяшаyся. Руды вiкiнг павысiy голас: «Ну, ты будзеш нам граць цi не?!» Хлопчык нерухома стаяy некалькi iмгненняy. Потым паднёс маленькую дудку да вуснаy i зноy замёр, нiбыта чакаючы патрэбнага моманту, каб зайграць. Ён згарбацiyся, уцягнуy галаву y плечы i чакаy, чакаy, гiпнатызуючы сваiм чаканнем i yсiх астатнiх. Як нi сачылi за iм ваярывiкiнгi, але ж першы гук прымусiy iх лiтаральна адхiснуцца, калi хлапец нечакана моцна i пранiзлiва вiскнуy з дапамогай свайго iнструмента. Ад напругi юны музыка пачырванеy. Ён зрабiy паyзу, набраy поyныя лёгкiя паветра i зноy выдаy рэзкi, вельмi моцны i высокi гук. Ён працягваy выдзьмуваць гэтыя трывожныя, зусiм немеладычныя гукi, увайшоyшы y нейкi незразумелы экстаз, i дудзеy хвiлiну, ду дзеy другую, дудзеy трэцюю, чацвёртую… Руды вiкiнг так сама пачырванеy i напружыyся, нават неяк ненатуральна надзьмуyся, нiбыта разам з хлопцам i яму вельмi цяжка да валiся гэтыя крыклiвыя, вельмi трывожныя, нервовыя гукi…



Мне здавалася, што першы настаyнiк па спецыяльнасцi мяне адразу не yпадабаy. Можа быць, таму, што з-за баяна мяне было дрэнна вiдаць? Цi за тое, што адчуваy сябе вiнаватым, што не yмею на iм граць? А гэты вялiзны чалавек любiy канкрэтыку. «Цягнi мацней!» – крычаy ён, патыхаючы перагарам, i ператвараyся y маiх вачах у сапраyднага Змея Гарыныча з казак, выпуск якiх наладзiла выдавецтва «Дзiцячая лiтаратура». Я ж, як нi намагаyся, усё не мог ператварыцца y Іллю Мурамца з тых жа казак, каб спрачацца са Змеем Гарынычам. Таму з усёй моцы цягнуy мех i выдаваy гукi, больш падобныя на нягучнае ржанне каня вядомага асiлка. Чым, напэyна, вельмi раздражняy Гарыныча (на самай справе настаyнiка звалi Леанiд Восiпавiч, i yсё насельнiцтва мястэчка ведала яго па мянушцы «Уцёсаy»).

Леанiд Восiпавiч, расхваляваyшыся, што я не дужа добра iмiтую голас багатырскага каня, выходзiy у суседнi кабiнет, дзе яго калега выкладаy акардэон. За перагародкай з фанеры, што замяняла сцяну, яны нядоyга абмяркоyвалi некаторыя вытворчыя пытаннi, прычым амаль заyсёды быy чутны цiхенькi звон бутэлечкi аб шкляначку. Ведаеце тост за мiла гучнасць беларускай мовы? «…Цi лiлi, цi не лiлi? Цi лiлi, цi не лiлi?»… Чамусьцi yсё, што адбывалася y той час з маiм настаyнiкам, зараз асацыюецца y мяне з гэтым выдатным беларускiм музычным тостам. Калi настаyнiк вяртаyся, то дыхаць было yжо yвогуле праблематычна, таму што з рота y яго вылятаy амаль што сапраyдны агонь, якi, здавалася, выпальваy увесь кiсларод вакол Леанiда Гарыныча i яго колiшняй ахвяры.



…Вялiзны yскудлачаны рудабароды чалавек бег за юнаком i раз’юшана крычаy: «Шчанюк! Я цябе навучу, як пава жаць старэйшых! Ты, напэyна, хацеy мяне абразiць! Клянуся Одзiнам, у цябе гэта не атрымаецца!..» Але той, каго ён так прагнуy дагнаць, быy маладзейшы i спрытнейшы. Да таго ж маладому хлопцу, якi прыцiскаy да грудзей свае дудкi, да даваy моцы страх апынуцца y руках раз’юшанага варвара. Астатнiя вiкiнгi са смехам назiралi гэтую пагоню i толькi выкрыквалi: «Ды пакiнь ты яго, Дацкая Галава! Мы ж табе казалi, што гэта сын Густафа, вельмi дзiyны скальд! Ты ж сам напрасiyся на яго музыку!..»



Апiсваючы y такiх фарбах свайго першага музычнага на стаyнiка, я карыстаюся зараз усё ж дзiцячымi yражаннямi. Нiкуды не падзець пэyны перыяд «вогнепаклонства» майго выкладчыка, але yвогуле гэты чалавек быy нядрэнным спецыялiстам, зусiм не апошнiм у нашай музычнай школе. Якi да таго ж у свой час, у сярэдзiне 60-х гадоy, гэтую школу (разам з калегам па суседнiм кабiнеце) уласнаручна пабудаваy. Пазней мяне яшчэ вельмi yразiy той факт, што y сваёй працоyнай кнiжцы Леанiд Восiпавiч меy толькi адзiн запiс: ён быy прыняты на працу пасля заканчэння музычнага вучылiшча, а праз сорак з нечым гадоy звольнены y сувязi з выхадам на пенсiю. Для мяне з маiмi дзясяткамi працоyных запiсаy з розных гарадоy i з самых разнастайных арганiзацый гэта быy узорна-паказальны выпадак.

Вяртаючыся да адноснай храналогii, хачу дадаць, што, калi праз гадоy пятнаццаць пасля сумнага досведу навучання на баяне я yладкаваyся на працу y тую ж школу выкладаць гiтару, мы сябравалi з Леанiдам Восiпавiчам, i я часта заходзiy да яго y кабiнет. На яго пытанне «Як жа такое здарылася?» я заyсёды адказваy: «Не турбуйцеся, Леанiд Восiпавiч, гэта не той выпадак, калi здарылася нешта жудаснае…»



…Мат Густафсан утрымлiваy увагу залы больш за гадзi ну. Так, былi тыя, што сыходзiлi, – дзясяткi два чалавек не здолелi праслухаць да канца вельмi спецыфiчную праграму зоркi сусветнага фрыджазу. Напрыклад, бабуля, якая пры вяла на сапраyдны джазавы канцэрт унукасаксафанiста гадоy дзесяцi, усяго пакрытага рабацiннем, патрапiла y крыху няёмкае становiшча. Калi зала зацiхла y чаканнi першага твора, маленькi хлопчык, зразумела, таксама чакаy свайго адкрыцця. Але калi спадар Густафсан выдаy першыя гукi i зацiх, набiраючыся моцы, каб зайграць далей, хлопчык мiжволi, цалкам шчыра, на yсю залу сказаy: «Бабуля, дык ён жа граць не yмее…» Бабулю такое адкрыццё не надта yразiла, яна yпарта спрабавала разабрацца з гэтым пытаннем яшчэ хвiлiнаy пятнаццаць – дваццаць. Але яе нервовая сiстэма больш вытрымаць не магла – яны з унукам пакiнулi залу.

У хлопчыка, якi стараyся не адставаць ад бабулi, увесь час было нейкае дзiyнае адчуванне. Ён даганяy яе i спрабаваy зазiрнуць у вочы. Але бабуля (якая, дарэчы, уяyляла сабой высокую прыгожую жанчыну, рудавалосую, скандынаyскага тыпу – яе продкi былi аднекуль з Данii) упэyнена крочыла да аyтамабiльнай стаянкi i, здавалася, не звяртала на yнука yвагi. Хлопчыку так карцела пагаварыць з ёй пра незвычайнага саксафанiста. Але ён нiяк не мог знайсцi патрэбных слоy, каб расказаць, што даyным-даyно, значна болей часу, чым ён жыве на гэтым свеце, нешта падобнае на сустрэчу з такiм самым дзiyным музыкам ужо аднойчы адбывалася…




Хронiка снегападаy



«Верагодна, праблемы распаyсюджвання гукавых хваляy, спецыфiка iхняга адбiтку y закрытым памяшканнi, а таксама канструкцыйныя асаблiвасцi электраакустычных сiстэмаy не дужа хвалявалi публiку, што сабралася y фае невялiкага вясковага клуба. Гэта было зразумела па тым, як на дзвюх вялiзных калонках, што yвасаблялi yсю гукавую моц мясцовага ансамбля, ляжала аграмадная гара зiмовых палiто, футраy, цёплых куртак. Адзенне бесцырымонна закрывала амаль што палову пярэдняй панэлi з дынамiкамi y кожнай з калонак. Неyзабаве высветлiлася своеасаблiвая сувязь памiж адсутнасцю гардэроба i якасцю гучання вакальна-iнструментальнага ансамбля.

Танцавальная праграма адкрывалася бадзёрай песенькай у выкананнi чатырох музыкаy – басiста, барабаншчыка, клавiшнiка i вакалiста-гiтарыста. Асноyную масу прысутных складалi дзяyчаты, якiя аказалiся больш лёгкiмi на пад’ём. Яны тут жа апынулiся перад “сцэнай” i пачалi танчыць. Мужчынская частка не дужа актыyна далучалася да сваiх сябровак, цi то з-за жадання паказаць сваю сталую разважлiвасць, цi то з нагоды добрых порцый прынятага спiртнога – Новы год як-нiяк. Але, нягледзячы на запаволеную рэакцыю, з часам у зале з’явiлiся пэyныя фаварыты танцавальнага мастацтва. Музыканты з энтузiязмам падтрымлiвалi агульную весялосць.

Першым пакiнуy iмправiзаваную эстраду клавiшнiк. Ён быy кiраyнiком ансамбля, да таго ж самым старэйшым з удзельнiкаy, яму было дваццаць пяць. У дадатак да yсяго ён яшчэ выконваy функцыi загадчыка клуба, таму патлумачыць калегам, што яму неабходна тэрмiнова адысцiся “па рабоце”, было нескладана.

Другiм знiк басiст. У зале нарэшце з’явiлася дзяyчына, якую ён з нецярплiвасцю чакаy яшчэ ад пачатку iмпрэзы. Гiтарыст раптам убачыy басiста y цэнтры залы. Ён танчыy.

Нават не – басiст быy у стане выканання сапраyднага рытуалу. Напэyна, усё ж такi жыццесцвярджальнага характару, але здавалася, што ён прынясе смерць любому, хто асмелiцца наблiзiцца да яго yдзельнiкаy. Басiст выкручваyся вакол сваёй каханай, падаy на каленi, адкiдваyся на спiну. Потым падхоплiваyся i y дзiкiм захапленнi зноy кружыy вакол аб’екта пажадлiвасцi. Скончылася гэта y хуткiм часе тым, што y адзiн момант танцор не разлiчыy цi то вугал павароту, цi то yласную моц, патроеную на хвалi эмацыйнага парыву, – ён як пушынку схапiy дзяyчыну, шалёна закруцiyся, не yтрымаy раyнавагi i абрынуyся разам з ёй на падлогу. Тут жа yскочыy, паспрабаваy дапамагчы каханай, атрымаy аплявуху i пабег за дзяyчынай на вулiцу. Зразумела, што яму yжо было не да iгры на басгiтары.

Хай сабе без клавiшнiка, але аказалася, што i без басiста yсё працягвала гучаць амаль без змен. Ручкi двух узмацняльнiкаy былi да yпору выкручаны y бок максiмальнай гучнасцi. Футры i курткi на калонках выконвалi функцыю адмысловых фiльтраy. Апаратура, працуючы з вялiкай перагрузкай, выдавала скажоны, аглушальны саyнд. У гэтым дыяпазоне апыналiся гiтара i голас. Бубнач з усёй моцы лупiy у непадгучаныя бубны, але i яны тапiлiся y скрыгаце сплеценых вакальных i гiтарных партый, што гучалi з дынамiкаy з “драйвавым” перагрузам.

Бубнач i басiст былi сябрамi з дзяцiнства. Ім абаiм было каля васямнаццацi. Вогненна-руды, пакрыты з галавы да ног рабацiннем, бубнач крыху камплексаваy з-за сваёй знешнасцi i yпотай зайздросцiy басiсту, на якога звярталi yвагу амаль што yсе дзяyчаты, якiя прыходзiлi y клуб на танцы. У адрозненне ад калегi, у бубнача тут не было нiводнай знаёмай дзяyчыны. Можа быць, гэтыя абставiны, а y дадатак – разуменне таго, што бубнаy усё роyна не чутно, – прымусiлi i бубнача y рэшце рэшт пакiнуць працоyнае месца.

Самы малодшы з усiх музыкаy – гiтарыст (у чатырнаццаць год пачуццё адказнасцi вымушала яго заставацца на iмправiзаванай сцэне пры любых абставiнах) працягваy выконваць набор сваiх шлягераy. Шукаць калег не было нi часу, нi магчымасцi. А y зале пакуль што нiхто не заyважыy адсутнасцi музыкаy. А можа, хто i заyважыy, ды быy упэyнены, што так i задумана? Сольная праграма юнага гiтарыста?

Адзiнае, што замiнала выступоyцу, – гэта мясцовыя аматары барабаннага мастацтва, якiя заyважылi вакантнае месца за yдарнай устаноyкай. Яны па чарзе залазiлi на вольнае крэсла i хто як мог перадавалi рытм i дынамiку твора. Гралi яны чым папала, i гiтарыст час ад часу збiваyся з уласнага рытму, калi падаy на падлогу якi-небудзь барабан цi валi лася стойка з талеркай. Энтузiясты барабанных спраy маглi не падзялiць мiж сабой чаргу, i тады yзнiкала кароткатэрмiновая бойка. Нарэшце iхнi калектыy распаyся, развалiyшы заадно i yдарную yстаноyку, якую “барабаншчыкi” так i не здолелi сабраць у зыходнае становiшча…»




Пасляслоyе i каментары шырокавядомага крытыка Н. Рэкамендацкага (прадстаyнiка грамадскага аб’яднання «Вузкае кола»)

Roadhouse


Тэкст, якi мы разглядаем у дадзеным выпадку, з’яyляецца yрыyкам з твора «Варыяцыi на асноyную тэму». Аyтар прапануе апiсанне творчай дзейнасцi з часоy свайго ранняга юнацтва, а дакладней – перыяду yдзелу y складзе ансамбля сельскага дома культуры вёскi Л. З аналiзу гэтай тэмы вынiкае, што мы маем у наяyнасцi расповед пра пачатак нялёгкага музычнага шляху – першыя напаyафiцыйныя клубныя (нiяк iначай) выступленнi, першы выязны нiдзе не анансаваны канцэрт, першы неафiцыйны ганарар, першая спроба yжывання алкаголю, выпрабаваннi гастрольнага жыцця i гэтак далей. Самi сабой напрошваюцца аналогii з падпольнымi yстановамi ЗША перыяду «сухога закона», у якiх гралi блюз (адкуль i алегарычная назва артыкула – «Roadhоuse»[1 - Roadhouse – добрае, правiльнае месца (Слоyнiк iдыяматычных выразаy i слэнгу. ЗША, 1921); 2) roadhouse – пiтны дом, шынок, карчма за горадам (там, дзе не дзейнiчаюць гарадскiя абмежаваннi на продаж спiртнога), з ежай, танцамi, азартнымi гульнямi. Выраз можна знайсцi: Jeff Healey Band (When The Night Comes Falling Down), а. C. Reed (Roadhouse Blues); 3) «Road House» – «Прыдарожная yстанова», фiльм рэжысёра Роyдзi Хэрынгтона, 1989, ЗША. У галоyнай ролi Патрык Суэйзi. Песня «Roadhouse Blues» уключана y саyндтрэк у выкананнi Jeff Healey Band, якiя знялiся там жа y эпiзадычных ролях.]). Існуе меркаванне, што пры пэyных магчымасцях можна было б зняць нядрэнны блокбастар на тэму айчыннага музычнага руху y правiнцыi.

Па максiмуму скарачаючы аб’ём працы, спынiмся на дадатковых матэрыялах, што маюць для нас найбольшую каштоyнасць. У iх выкарыстоyваецца некалькi асноyных тэмаy i вобразаy, што ствараюць сапраyднае мазаiчнае палатно, з дапамогай якога i адлюстроyваецца рэальная карцiна падзей.

Тэма дарогi. Вобраз яе yзнiкае y любых iнфармацыйных блоках, якiя закранае аyтар. Напрыклад, з незалежных крынiц вядома, што звычайна «на працу» разам з iншымi yдзельнiкамi калектыву герою трэба было дабiрацца за сем кiламетраy на апошнiм аyтобусе (гл. Архiy аyтобусных раскладаy на пачатак 80х гг. ХХ ст.). Усе калегi, больш самастойныя i дарослыя музыкi, пасля вечара адпачынку заставалiся начаваць у вёсцы Л. А галоyнаму герою (чытай – аyтару yрыyка. – Заyв. рэд.), асаблiва y першыя часы, даводзiлася блiжэй да поyначы аднаму iсцi дадому (бацькi былi yпэyненыя, што iснуе нейкi мiфiчны транспарт, якi развозiць маладых музыкаy пасля iхняй нялёгкай працы па дамах).

Дом пры дарозе. У дадзеным выпадку вобраз прымае жахлiвыя прыкметы свайго часу, i y гэтым кантэксце ёсць магчымасць скарыстацца службовымi нататкамi аднаго з кiраyнiкоy нiжэй узгаданага сельскагаспадарчага комплексу: «…Крыху yбаку ад трасы знаходзiлася жывёлагадоyчая ферма. Нямногiм вядома, што, калi там аднойчы здарыyся “падзёж ската”, тушы мёртвых жывёлаy выкiдвалi y раyкi побач з будынкам фермы, чым прывабiлi немалую колькасць ваyкоy. Але ж многiя памятаюць, што y адну са сва iх начных вандровак малады музыка (дабiраyся па трасе пешшу дадому) пачуy у раёне фермы такое выццё, што на yсе астатнiя гады вобраз ваyка зрабiyся адным з галоyных у яго творчасцi…»

Зыходзячы з сiтуацыi, калi становiшча фаyны рэгiёна магло пагражаць фiзiчнаму здароyю i нават жыццю yдзельнiкаy культурных рэгiянальных працэсаy, мясцовае насельнiцтва вырашыла наладзiць транспартныя камунiкацыi (зноy тэма дарогi. – Заyв. рэд.). Сказаць, што гэта былi мiфiчныя камунiкацыi, – гэта значыць не сказаць нiчога. На самай справе мы маем перад сабой прыклад спосабаy дастаyкi, якiя трапляюць пад катэгорыю фантастычныя (гл. Легенды культавых асобаy беларускай зямлi. Усяслаy Чарадзей).

З успамiнаy асуджанага К., якiя захавалiся y зборы дакументаy па крымiнальных справах вёскi Л. (участковы iнспектар Іваноy Р. П., следчы Іваноy П. Р.), у кантэксце тэмы «дома пры дарозе»: «…Працэс на той момант выглядаy так: “фомкай” (невялiкi лом, аздоблены прыстасаваннем для выцягвання цвiкоy, прабояy i г. д.) узломваyся замок стайнi, выводзiyся конь, запрагаyся y санi, i ажыццяyляyся выезд на пакрытую асфальтам трасу. Па часе гэта адбывалася пасля вялiкага снегападу, якi адразу змянiyся адлiгай з плюсавой тэмпературай днём i моцным марозам па начах (для даследавання дадаткова рэкамендуецца лiтаратура: «Хронiка снегападаy нашага рэгiёна». Блн: Выд-ва «Перабудова», 198? г.).

Снегаyборачныя машыны мясцовай дарожнай арганiзацыi збольшага прыбiралi вялiкую колькасць ападкаy з дарожнага палатна на абочыну. З адлiгай асфальт цалкам ад крыyся, а па баках дарогi засталiся ляжаць вялiзныя горы падталага, а потым адразу замерзлага снегу.

Каня пусцiлi па асфальце. Бедная жывёлiна цягнула санi, якiя жудасна скрыгаталi на yсё наваколле, таму аб нападзе драпежнiкаy можна было не хвалявацца – гэты сапраyдны беларускi стогн мог напужаць i ваyкоy, i рысяy, i мядзведзяy, разам узятых.

Убачыyшы, што конь не можа далей цягнуць санi па асфальце, “кiроyцы” вырашылi паехаць па заснежаным полi yздоyж дарогi. Паспрабавалi пераадолець аграмадныя камякi цвёрдага, як камень, снегу на yзбочыне. У вынiку “экiпаж” перакулiyся, i yсе, разам з санямi i канём, паляцелi y глыбокi кювет. Дзякуй богу, жывёлiна нiчога сабе не зламала. Ды i yсе астатнiя пасажыры i кiроyцы засталiся цэлымi…»

Магчыма, гэтыя прыгоды для аyтара пазней, прыкладна праз два гады, знайшлi свой адбiтак у незабыyным канферансе падчас навагодняга канцэрта 1982 года: «Я думаю, што кожны з вас катаyся на конях, але цi задумваyся – едзе ён на сваiм канi цi на чужым?..». Пасля чаго быy выкананы тагачасны хiт са словамi: «Мне всегда во все года с конём везло. Но везенье – непростое ремесло. И когда пройдёт удача стороной – на моём коне окажется другой. А всё могло бы быть совсем не так…» (гл.: Ахова аyтарскiх правоy, спiсы твораy. М.: А. В. Макарэвiч).

Тэма дарогi нечакана знаходзiць працяг у выкарыстаннi (у межах дадзенага даследавання) мемуараy былога супрацоyнiка дзяржаyтаiнспекцыi, якiя выпадкова маюць дачыненне да нашага героя: «…Разнастайнасць “службовай” да стаyкi музыкаy да месца пражывання yражвала сваёй арыгiнальнасцю. Напрыклад, мелi месца паездкi на матацыкле маркi “Восход” (без каляскi). Сярод мясцовага насельнiцтва вёскi Л. лiчылася, што тры чалавекi на два колы матацыкла – гэта норма. Прадстаyнiкi транспартнай элiты yласнымi дзеяннямi доyгi час спрабавалi yнесцi папраyку y рэгiянальныя правiлы дарожнага руху аб колькасцi пасажыраy, але iснавала старажытная мясцовая прыкмета – калi аднекуль у вас за спiнай з’яyляецца мiлiцэйскi “уазiк” з мiгалкай, гэта значыць, папраyка яшчэ не працуе.

Што робяць дасведчаныя кiроyцы матацыклаy у такiх выпадках? Яны набiраюць абароты. Не заyсёды, праyда, атрымлiваецца вырулiць на скрыжаваннi, i тады даводзiцца yразацца y плот блiжэйшага агарода. Па няпiсанай iнструкцыi, усе тры “наезнiкi” збягаюць (дзякуй богу, што засталi ся цэлыя i здаровыя), а “Восход” з паyгода стаiць на так званай “штрафпляцоyцы” мясцовага РАУС, дзе яго памалу разбiраюць на запчасткi. Але, што б хто нi гаварыy, дастаyка музыканта адбылася. Як адбывалася яна i yва многiх iншых выпадках – у кузавах грузавiкоy, у трактарных цi экскаватарных кабiнах, у калясках матацыклаy. Карацей, звычайным транспартам тагачаснага шоу-бiзнесу…»

Нездарма y недалёкай будучынi галоyны герой гэтых падзей створыць гурт пад назвай «Апошнi шанец». Вiдаць, акалiчнасцi iснавання y папярэднiм музычным асяроддзi паyплывалi на лад жыцця, светапогляд, адпаведна, i на вы бар назвы наступнага калектыву. Назвы, якая яскрава пад крэслiла жыццёвыя прынцыпы не толькi героя, але i пакалення y цэлым…

P. S. Клуб вёскi Л., якi знаходзiyся пры дарозе y кiрунку з мястэчка Б. у мястэчка К., у хуткiм часе зачынiлi з-за аварыйнага стану будынка, а музычнае абсталяванне перадалi y падшэфную школу райцэнтра (гл. Архiy прыдарожных установаy).




Квiткi да апошняга шанцу


Лёха быy маiм лепшым сябрам на першым курсе. З пер шых дзён нашага знаёмства мы фанатычна рвалi струны на гiтарах, пiсалi паэмы i yвогуле не дужа разумелi – навошта нам здаyся гэты дыплом iнжынера. Напрыканцы гэтага самага курса трэба было вызначацца – цi варта працягваць далей навучанне? Вырашана было паехаць на праслухоyванне y музычную вучэльню – Лёха выпадкова знайшоy абвестку y газеце i прынёс мне.

Мы трэслiся на нейкiх электрычках усю ноч i ранкам па трапiлi на сталiчны чыгуначны вакзал. Пабадзялiся па залах чакання, якiя на пачатку 80х мелi дастаткова правiнцыйны выгляд, папiлi нейкiх сумнiyных напояy у брудным вакзальным буфеце, распыталi, як даехаць да месца праслухоyвання.

За гадзiну да мерапрыемства на лесвiчнай пляцоyцы перад лёсавызначальнымi дзвярыма назбiралася даволi шмат народу. У асноyным – выхаваныя дзяyчынкi разам з татамi i мамамi. Апошнiя дапамагалi трымаць скрыпiчны футарал цi тэчку з нотамi. Траплялiся акуратна стрыжаныя хлапчукi y белых кашулях i y пiнжаках з троечкай. Адзiн патэнцыяльны абiтурыент, якi выглядаy намнога старэйшым за yсiх, бесперапынна ганяy гамы на сваёй электрагiтары. Пераблытаць ягоны iнструмент было немагчыма нi з якiм iншым – гэта быy сапраyдны чэхаславацкi «Diamant». Мара yсiх саyковых рэстаранных лабухаy.

Дакладна можна сказаць, што мы y сваiх пакамечаных джынсах, у скураных пашарпаных куртках, з доyгiмi нямы тымi валасамi моцна выбiвалiся з шэрагу рэспектабельных прэтэндэнтаy.

У пэyны момант вызначылiся – я iду на праслухоyванне, а Лёха працягвае навучанне y тэхнiчнай ВНУ. Лёхава неyтаймаваная душа прыбiвалася то да аднаго берага, то да другога y акiяне сваiх магчымасцяy i iнтарэсаy. Але y сваёй жыццёвай пазiцыi ён застаyся верным сабе – характар яго патрабаваy пэyнай логiкi y дзеяннях: раз паступiy, то трэба працягваць навучанне.

У мяне было крыху па-iншаму. У тым сэнсе, што перспектывы для рок-музыканта з дыпломам iнжынера y свет лай будучынi савецкага ладу не надта праглядалiся. Што y жыццi гэта будзе асноyным заняткам, было зразумела на нейкiм падсвядомым узроyнi. Але дэталёва не дужа вымалёyвалася. Грунтоyным пацвярджэннем выбранага шляху быy зусiм яшчэ нядаyнi поспех уласнага гурта «Апошнi шанец», гiсторыя якога была кароткай, але багатай на падзеi. А яшчэ, як нi дзiyна, вельмi yражвала рок-жыццё y краiнах так званага сацлагера: супергурты Венгрыi, Югаславii, ГДР, Польшчы – яны ж нейкiм чынам iснуюць!..

Нарэшце з аyдыторыi са шчаслiвым тварам выскачыла маленькая пiянiстка, якая толькi што вiртуозна выканала два цi тры творы як мiнiмум з кансерваторскай праграмы. Расчуленыя бацькi абдымалi яе i шапталi вiншаваннi на вушка. Лёха, рост якога быy прыблiзна двухметровы, зверху паглядзеy на гэтыя сюсюканнi, потым па-мужчынску абхапiy мяне, паляпаy па спiне i басам, на yсю пляцоyку абвясцiy: «Давай, стары! Удачы!». Чым проста заваражыy увесь натоyп, якi замёр ад нечаканасцi. Бацькi з дзяyчынкай у адно iмгненне знiклi з пляцоyкi. Гэта yсё засталося звонку, як толькi я пераступiy парог.

Унутры, за дзвярыма, за невялiкiм сталом сядзеy гадоy трыццацi пяцi выкладчык. Яго барада i акуляры y атачэннi розных музычных iнструментаy падалiся мне тады сiмвалам грунтоyнай музычнай эрудыцыi. Ён ветлiва прапанаваy падысцi блiжэй i спытаyся, на якiм iнструменце я буду граць. Я адразу паказаy на падключаную да гэдээраyскага комбiка «Vermona» электрагiтару «Musima Delux 25».

Звонку гэта выглядала, дакладней – чулася, так: праз некалькi хвiлiнаy пасля таго, як за мной зачынiлiся дзверы, да выпадковых слухачоy даляцела yпэyненая iмправiзацыя y танальнасцi Е, у манеры, стылiстычна блiзкай да блюза вага выканання (кожны гiтарыст тут павiнен падмiргнуць i yсмiхнуцца;). Натоyп на лесвiчнай пляцоyцы змоyк i прыслухаyся. Калi праз некалькi хвiлiнаy музыка сцiшылася, слухачы за дзвярыма выдыхнулi: «Ооо!» Што прыклад на азначала некаторае здзiyленне i прызнанне таго, што яны yсё ж такi yражаныя. Пасля кароткай паyзы пачалася класiчная тэма. Першая частка была сыграна больш-менш роyна i yпэyнена, а на другой выйшла нейкая блытанiна, у пэyным месцы мелодыя спатыкнулася, потым, праз секундную паyзу, пачалася зноy. Гэты кавалачак пачынаyся яшчэ разы тры, але падступнае месца так i не паддалося. Натоyп тут жа зрэагаваy: «Ууу… ыыы…», i дзе-нiдзе пачулiся iранiчныя смяшкi. У дадатак да yсяго, праз некалькi хвiлiнаy адчынiлiся дзверы i мая кудлатая галава спыталася: «Лёха, два рублi ёсць?..» Тут ужо натоyп сваiх эмоцый не стрымлiваy – усе рагаталi ад душы! А нехта яшчэ так iнтэлiгентна, гэта значыць цiха, але каб пачулi yсе, дадаy: «Даваy хабар, ды не хапiла дробязi…»

Унутры yсё адбывалася прыкладна так. Калi я зайшоy у аyдыторыю, то i прыблiзна не ведаy, што буду граць. Выйсце падказаy iнструмент (калi б гiтара была iншая, рэпертуар мог быць зусiм у iншым ключы), а характар iмправiзаванай п’есы вызначыyся з дапамогай прыемнага настрою выкладчыка. Ён уважлiва паслухаy хвiлiны тры-чатыры маё спантаннае музiцыраванне i прапанаваy сыграць канкрэтную п’есу: «Можа, што-небудзь з класiкi?…»

Годам раней, яшчэ да таго, як лёс паклiкаy мяне стаць студэнтам, мая сястра да iспыту y музычнай школе зiмовымi вечарамi разбiрала на фартэп’яна п’есу спадара Джыаванi Батыста Пэшэцi, вядомую як «Прэста Пэшэцi». Седзячы y той жа час у суседнiм пакоi i, як заyсёды, не здымаючы рук з гiтарнага грыфа, я на слых добра вывучыy першую частку, а другую – яна паyтаралася значна меней разоy – адпаведна не дужа добра…

Выкладчык быy уражаны маiм iмкненнем стаць музыкам, але наконт апошняй п’есы сказаy так: «Праз тры тыднi y нас будзе справаздачны канцэрт кафедры эстраднага дырыжыравання. Прыязджайце паглядзiце, параyнайце, набярыце ся новых уражанняy i станоyчага досведу. Можа быць, гэта дапаможа Вам больш прафесiйна падысцi да yласнай твор часцi…» Якраз за квiткi на той самы справаздачны канцэрт пажадана было разлiчыцца без рэшты, таму i спатрэбiлася два рублi.

Пасля праслухоyвання мы з Лёхам доyга бадзялiся па горадзе i выпадкова патрапiлi на выставу мастакоy-авангардыстаy на свежым паветры каля Старога горада на Нямiзе. На ганку граy рок-гурт. Вакалiст спяваy па-беларуску. Гэтая iмпрэза пад адкрытым небам урэзалася y памяць адчуваннем нейкай нязвыклай вольнасцi i свабоды, што для саyковай сiстэмы yзору 1983 года было зусiм непрымальна. На мальбертах мастакоy былi палотны, якiя па манеры выканання, па сваiх нязвыклых сюжэтах i арыгiнальных iдэях зусiм не нагадвалi сацрэалiзм. Я захварэy на Менск: калi y гэтым го радзе адбываецца такое, то вучыцца трэба толькi тут.

Праз шмат гадоy, у незабыyным цэнтры беларускасцi – краме пры офiсе на былой менскай вулiцы Варвашэнi, на купiyшы кнiжак на распродажы, сярод iншага набыy гiсторыю гурта «НРМ». Адкуль даведаyся, што музыкi, якiя трыццаць год таму гралi на ганках Траецкага прадмесця, выступалi пад назвай «Мроя». Дарэчы, гэта быy iхнi дэбютны выступ. Што цiкава, у кнiзе захавалася нават дата мерапрыемства (а гэта значыць, ускосна – i дата нашай неверагоднай вандроyкi з маiм сябрам Лёхам, – дзякуючы дакладнасцi бiёграфаy).

Праз тры тыднi, вызначаных барадатым выкладчыкам, нi я, нi Лёха не патрапiлi на справаздачнае мерапрыемства музычнай вучэльнi. Шчыра прызнацца, калi я набываy квiткi, чамусьцi на дзевяноста дзевяць адсоткаy быy упэyнены, што не прыеду на той канцэрт, хоць сам сябе спрабаваy падмануць i y думках прымушаy: трэба ехаць! Але нейкi нябачны суразмоyца yнутры мяне, настроены дастаткова скептычна, нiбыта адмахваyся: пабачым, пабачым… Набыццё квiткоy было, напэyна, маiм своеасаблiвым парывам у жаданнi спрычынiцца да нейкага таемнага i важнага працэсу, ды яшчэ – не пакрыyдзiць выкладчыка. Дзве паперкi з пазначанымi на iх нумарамi месцаy у актавай зале вельмi доyга акуратна ляжалi y маiм нататнiку, нагадваючы засушаны адмысловы талiсман – прыпынены y часе шанец далучэння да музычнага братэрства.

Можа быць, яны захоyвалi сапраyднае чараyнiцтва, таямнiчы сэнс загадкавага словаспалучэння «апошнi шанец»? У хуткiм часе я патрапiy у зусiм iншыя аyдыторыi, якiя y мяне да сённяшняга часу атаясамлiваюцца са святлом. Вялiкiя светлыя вокны, светлыя сцены, прасторныя калiдоры, святло цiкавых людзей, цеплыня адносiнаy i прыгажосць пачуццяy. Гэта быy вельмi кароткi перыяд, выпадковы i заканамерны, нялёгкi i шчаслiвы – працяг майго «Апошняга шанцу». Квiткi даyно згубiлiся, а яго адчуванне засталося.




Апошнi шанец выйсцi y людзi


Так час ад часу здараецца – ты едзеш у Ленiнград на провады сябра y войска. Бывае яшчэ – былая твая ся броyка стала яго нявестай. Нiчога дзiyнага, што праз яе вы i пазнаёмiлiся, i цяпер называеце адзiн аднаго сябрамi.

Сiтуацыя складаецца так (звычайна блiжэй да поyначы), што y iнтэрнаце на Васiльеyскiм востраве прызыyнiку трэба пабыць сам-насам з яго каханай прыкладна да ранiцы. Усё ж такi апошняя ноч, i дзяyчыне няёмка дзялiць яе на траiх. Ну, у сэнсе – сядзець за сталом да свiтанку i пiць утраiх каву. Таму, як сапраyдны джэнтльмен, крыху хiстаючыся, ты про ста выходзiш у раннекрасавiцкую ноч з думкамi: «Дзе наша не прападала…». І трываеш гадзiны дзве. Трэба ведаць, што такое надвор’е на беразе Фiнскага залiва на пачатку вясны. Словы «страшэнны холад» цi «мацнейшы вецер» i блiзка не перададуць незабыyныя yражаннi.

У аграмадным гатэлi побач з пiрсам не гарыць нiводнае вакно. Гэта надае месцу выгляд мёртвай планеты. Ты проста «рубiшся» на хаду, пакуль iдзеш на другi бок гатэля, туды, дзе пляскочуць хвалi. Прысесцi цi прылегчы немагчыма, бо бетон настыy так, што, зрабiyшы спробу прыладкавацца дзе-небудзь, даводзiцца падскокваць, быццам аблiyшыся кiпнем.

Ахоyнiк на судне, з аyтаматам i y кажуху да палубы, хавае yсмешку i крычыць зверху з трапа: «Не-не, брат, у нас нельга пераначаваць…» Алкаголь ужо амаль выветрыyся, ты згорбiyся, брыдзеш да паркiнга, уцiскаючы галаву y плечы – нiбыта гэта сапраyды дапаможа сагрэцца. Ды бог з iмi, хай глядзяць з вокнаy гатэля y гадзiны тры-чатыры ночы, як ты хапаешся за ручкi i спрабуеш адкрыць якое-небудзь аyто. І што? А тое, што раптам задняя дзверца трэцяга па лiку аyтамабiля адчыняецца! І ты yвальваешся y салон i yвогуле не клапоцiшся yжо нi пра што. Трэба толькi закрыць выратавальныя дзверцы, i yсе твае беды застаюцца дзесьцi далёка. Спаць… Не спаць!.. Толькi хвiлiначку… Не, пятнаццаць…

Недзе yверсе, над галавой, звiняць званочкi трамваяy, сiгналяць машыны, шыпяць дзвярыма на прыпынках тралейбусы. Асцярожна прыyзняyшыся, ты разумееш, што цяпер прыкладна гадзiнаy шэсць-сем, мяркуючы па ранiшняй актыyнасцi ленiнградцаy. Трэба хуценька i незаyважна пакiдаць месца выратавання. Дзякуй, машынка, дай бог табе добрага гаспадара! «Будьте добры, не скажете, который час?» Да ваенкамата яшчэ дзве гадзiны. Спаць хочацца неверагодна. Выйсце адно – сесцi y нейкi тралейбус. Пiцерскiя тралейбусы на той момант падаюцца чамусьцi вельмi yтульнымi. Праспаць у адным з iх да канцавога прыпынку i y той жа спосаб вярнуцца да месца, дзе заходзiy, – iдэя не самая горшая.

Заняyшы адзiночнае месца ля вакна, ты спрабуеш заснуць. Спробы дзеляцца на кавалачкi – першы прыпынак, другi, трэцi… Недзе на пятым ты y паyзабыццi бачыш праз шкло, як у салон заходзiць Ірка Т., твая зямлячка па невялiкiм беларускiм мястэчку.

Спрасоння раптам падаецца, што сустракацца з ёй нельга нi y якiм разе. У свядомасцi y адно iмгненне праносiцца, што Ірка на восем гадоy старэйшая за цябе, што кожны раз, прыязджаючы дадому, яна цэлымi днямi сядзiць на працы y сваёй сяброyкi Ленкi, працоyны стол якой стаiць побач са сталом тваёй мамы. Ірка y захапленнi ад Мiкалаеyны, так яна клiча маму, i yвогуле Ірка з Ленкай дастаткова дарослыя цёцi, каб iм давяраць – ажно па дваццаць пяць год маюць.

Сустрэцца з Іркай – гэта значыць рассакрэцiць усю не легальнасць цяперашняй паездкi. А давялося звальваць з заняткаy, неяк дамаyляцца са старастам групы, каб не пiсаць заяву дэкану. А гэта ж не блiзкi свет – амаль што тысяча кiламетраy. А трэба яшчэ вяртацца… Усё пралятае y гала ве за секунду, i ты асцярожна абыходзiш Ірку з-заду, каб не прыцягнуць яе yвагi, i хуценька спрабуеш выскачыць з тралейбуса, пакуль не зачынiлiся дзверы.

Але ж дзверы такiя нахабныя – зачыняюцца, калi ты апынуyся якраз на апошняй прыступцы! Ты yсё ж выскокваеш, з ляскатам i грукатам, амаль што на хаду. Нехта з культурных пiцерскiх пасажыраy, каб дапамагчы табе, крычыць: «Водитель!..» Кiроyца цiсне на тормаз, увесь тралейбус паварочвае галовы y твой бок. Зразумела, Ірка таксама! Не пазнаць цябе, нават са спiны, немагчыма. Як заyсёды некалькi апошнiх год, твае доyгiя русыя валасы спрабуюць дацягнуцца да джынсаy «Levi’s». Як звычайна, – цi гэта халоднае лета, цi любы месяц зiмы, – ты не здымаеш з плячэй карычневай скураной лётнай курткi. Падарунак бацьку ад знаёмага афiцэра Ваенна-Паветраных Сiлаy – эксклюзiyная рэч. Фiгура, хада, пастава? Не ведаю дакладна, якiм чынам, але неяк так адбываецца – прадстаyнiкi аднаго полу па гэ тых самых прыкметах беспамылкова iдэнтыфiкуюць прад стаyнiкоy полу супрацьлеглага…

У ваенкамат ты паспяваеш i сябра праводзiш як належыць. Пазней высветлiцца, што ён патрапiy на афганскую мяжу (пасля войска, дарэчы, яны ажэняцца з той самай ся броyкай з iнтэрната, у iх атрымаецца выдатная сям’я).

А ты праз пару месяцаy развiтваешся са сваёй змрочнай шэрай правiнцыйнай навучальнай установай i падаеш дакументы на падрыхтоyчыя курсы y светлую сталiчную ВНУ. Такое час ад часу таксама адбываецца.

Калi-нiколi яшчэ здараецца, быццам бы нешта надыходзiць, – i ты цэлы месяц займаешся, не адрываючы галавы ад падручнiкаy. Напрыклад, перачытваеш палову школьнай праграмы па лiтаратуры, да якой не датыкаyся апошнiх гадоy пяць-шэсць.

Трэба адзначыць у гэтым ланцугу выпадковасцяy, што заняткi на курсах вядуць найцiкавейшыя людзi, i ты про ста заyсёды знаходзiшся y стане лёгкага шоку – ад таго, як яны нечакана i нестандартна падаюць вучэбны матэрыял. Усё, што адбываецца, проста непараyнальна з тваiм папярэднiм студэнцкiм досведам! Гэта будзе гучаць пафасна, але ты нiколi y жыццi не хацеy так вучыцца (скажам шчыра, што y школе ты не напiсаy нiводнага сачынення – няма чым ганарыцца, але так ёсць: першае y жыццi было напiсана на уступным iспыце пасля вышэйзгаданых курсаy).

І вось ты прыязджаеш дадому на пару дзён, што пасля заканчэння курсаy даюцца на падрыхтоyку да iспытаy. І нечакана на цябе абрынаецца моцны бацькоyскi гнеy. Ты yвогуле не разумееш, пра што гаворка, калi мама пачынае галасiць: «Мы яму дапамагаем, мы яго на вучобу накiравалi, а ён, такi-растакi, усе грошы трацiць, каб па пiцерах раз’язджаць…»

Ты, стамiyшыся шукаць логiку, – а старыя не хочуць слухаць нi тваiх пытанняy, нi тваiх адказаy, – выстаyляеш бацькоy вар’ятамi (хай прабачаць яны за тое непаразуменне) i з нялёгкiм сэрцам едзеш назад да Менску.

Такое здараецца – ты проста не можаш ведаць (бо сапраyды быy вельмi заняты сваiмi новымi справамi), што y самы адказны, можна сказаць, пераломны момант твайго лёсу з Пiцера на чарговы адпачынак прыехала Ірка Т. Зразумела, яна днямi сядзiць на працы y сваёй сяброyкi Ленкi i распавядае байкi з паyночнай сталiцы iмперыi. Яны з Ленкай увесь час хiхiкаюць, i мiж iншым Ірка раптам аднойчы yзгадвае: «Ой, Мiкалаеyна, я i забылася вам сказаць, я ж сына вашага нядаyна y Пiцеры бачыла…» Тут у Іркi бразнулася на пад логу сумачка, i яны з Ленкай пачынаюць рагатаць i збiраць рэчы па падлозе. А мама са збялелым тварам выходзiць на калiдор. На вачах у яе слёзы. І дату, халера, калi ты на самай справе быy у тым Пiцеры, на жаль, Ірка не yдакладнiць. Бо пакуль вернецца мама, хаваючы заплаканыя вочы, Ленка з Іркай ужо збягуць на абед…

Дык вось, калi-небудзь так здараецца – ты выходзiш ноччу пагуляць па Ленiнградзе (увогуле не з-за сяброyкi – проста самому захацелася прайсцiся па набярэжнай), у стане, блiзкiм да абмаражэння (амаль што не заyважыy – так сабе крышку прахалодна), ты спiш у чужой машыне на заднiм сядзеннi замест утульнага iнтэрнатаyскага ложка (звычайны спосаб адпачынку беларусаy у Ленiнградзе). Потым едзеш у тралейбусе, нумар якога не ведаеш, выпадкова сустракаеш знаёмую (iх у любым горадзе, на адлегласцi тысяча кiламетраy, колькi заyгодна), але гаварыць з ёй не дужа хочацца, i ты выходзiш на невядомым прыпынку. Нейкiм цудам ты yчасна трапляеш да ваенкамата, каб выканаць сваю мiсiю i праводзiць у рэшце рэшт прызыyнiка y войска.

Толькi мама пра гэта не ведае, i амаль што праз паyгода вецер прыносiць ёй няпэyную iнфармацыю. А y мамы такая праца – перажываць за дзяцей i плакаць.

– Ну i пры чым тут апошнi шанец? – пытаецца хтосьцi з мамiнай работы.

– Ды амаль што нi пры чым, – адказваеш ты. – Так, былая сяброyка пазнаёмiла са сваiм жанiхом, якi прыехаy да яе y госцi з Пiцера пад Новы год, менавiта на выступленнi гурта «Апошнi шанец».




Вайсковы спiрт

Тры гiсторыi


…Магчыма, азначаныя стагоддзi даследчыкi y будучынi назавуць «эпохай алкагольнай залежнасцi» цi, напрыклад, «гiсторыяй выжывання чалавецтва ва yмовах гарэлачнай экспансii». А можа, гэта будзе «перыяд татальнага паслаблення iмуннай сiстэмы карэннага насельнiцтва планеты пад уплывам формулы спiрту»?..

    З сучаснай фантастыкi, Беларусь, 2001




Cустрэнемся пасля адзiнаццацi


Гэтую перадачу, што запрашала на сустрэчу y даволi познi час па суботах, калiсьцi я чакаy з такiм натхненнем, што сённяшнiя аматары штодзённых каналаy кшталту «MTV» ды «VIVA» наyрад цi зразумеюць мой былы iмпэт. Здаецца, быy перыяд, калi «Сустрэнемся пасля адзiнаццацi»[2 - Напрыканцы 70-х – пачатку 80-х першая рэгулярная перадача пра сучасную музыку на адзiным беларускiм, гэтак званым «другiм», нацыянальным, канале (БТ). На «першым» (агульнасаюзным) канале былi «Мелодии и ритмы зарубежной эстрады» – нешта кшталту адмысловых музычных мiжнародных навiнаy, якiя транслявалiся таксама па выхадных днях. Больш у Беларускай ССР нiякiх каналаy не было. Аб iншых музычных перадачах рокавага, джазавага цi нейкага альтэрнатыyнага y адносiнах да афiцыйнай эстрады напрамку не магло быць размовы. Калi y «Международной панораме», адмысловым палiтычным аглядзе на першым канале, мiльгаy дзесяцiсекундны сюжэт пра заходнюю рок- цi поп-музыку (зразумела, у адмоyным iдэалагiчным кантэксце) – гэта было сапраyднай сенсацыяй для айчынных меламанаy. Адпаведна, у плане набыцця пазiтыyнай культурнай iнфармацыi.] на Беларускiм рэспублiканскiм тэлебачаннi нейкi час не выходзiла, але дакладна памятаю: калi мяне забралi y войска, яе выпускi зноy пачалi рэгулярна з’яyляцца.

Такiм чынам – асобная рота аэрадромнага забеспячэння, узвод сувязi на адным з аэрадромаy былой Беларускай ваеннай акругi. Глядзець тэлеперадачы пасля адбою лiчыцца грубым парушэннем вайсковага раскладу. Але ж для таго яна i дысцыплiна, каб час ад часу яе парушаць.

Адметнасць службы «сiнiх пагонаy» (так называлi нас «чорныя», «чырвоныя», «зялёныя» ды iншыя рознакаляровыя «пагоны») – гэта доступ да неверагоднай колькасцi спiрту. Парадокс заключаyся y тым, што афiцэры i прапаршчыкi рэгулярна карыстацца такiм важным стратэгiчным прадуктам магчымасцi не мелi. Акрамя начальнiка складу ГЗМ (што азначае «гаруча-змазачныя матэрыялы»).

У дадзеным выпадку спiрт, напэyна, трэба разглядаць больш як змазачны, чым гаручы матэрыял, бо ён у якасцi тэхнiчнага сродку прызначаyся для знешняй прамыyкi шкла y кабiнах пiлотаy ва yмовах нiзкiх тэмператур на вялiкай адлегласцi ад зямлi. Ды яшчэ y невялiкiх колькасцях для прафiлактычнага абслугоyвання yсёй аэрадромнай апаратуры. Ён паступаy на склад ГЗМ тонамi i захоyваyся y цыстэрне на пасту № 3.

Пломба, якой апячатвалi кран, падраблялася вельмi проста – добры пластылiнавы злепак залiвалi эпаксiднай смалой, i па зацвярдзеннi копiя пломбы была гатовая. Але y свой час гэта i быy самы стратэгiчны сакрэт нашай часцi на yзроyнi сапраyднай ваеннай таямнiцы.

П’янства y асобнай роце аэрадромнага забеспячэння стала yсеагульным i несла y сабе рысы стыхiйнага бедства. Камандзiр роты дарэмна спрабаваy нешта зрабiць. У некаторых байцоy з’явiлiся пэyныя анамалii на глебе алкагалiзму – яны пачыналi пiць адразу пасля каманды «Пад’ём».

Яшчэ yдзень, калi мы адпачывалi y казарме перад заступленнем у нарад, я выпадкова прачытаy у тэлепраграме, што сёння, у суботу, павiнна быць добра мне вядомая i цiкавая амаль што для аднаго мяне з усёй нашай iнтэрнацыянальнай роты перадача на канале БТ.

Калi мы з’явiлiся на развод у якасцi замены байцоy узвода аховы, яшчэ нiчога не прадказвала нiякiх сур’ёзных падзей. Усе салдаты былi y добрым фiзiчным стане. Начальнiк варты, пра якога нельга было i падумаць, што ён можа парушыць дысцыплiну, прыняy усе пасты. Іх было тры. Пост № 1 лiчыyся сакрэтным. Гэта быy своеасаблiвы перасоyны штаб, якi месцiyся y памяшканнi накшталт вагончыка. Унутры ва гончык быy напакаваны рознай апаратурай, дзе, мiж iншым, стаяy i звычайны тэлевiзар.

Пасля першай змены начальнiк варты спаy мёртвым сном, а салдаты працягвалi пiць спiрт самастойна. Добра, што сяржант, якi застаyся за старэйшага, апынуyся досыць моцным хлопцам. Нейкiм чынам ён яшчэ выводзiy змены на пасты. Я заступаy на «Пост № 1».

Тое, што мы yжывалi y якасцi святочнага напою, быy так званы «неачышчаны спiрт». Ад чаго i як яго трэба было «ачышчаць», мы не ведалi, таму спадзявалiся толькi на yласныя фiльтры – ныркi ды пячонку. Магчыма, гэтая вадкасць акрамя yтрымання yласна алкагольных складнiкаy мела яшчэ i дадатковыя таксiчныя (з чыгуначных цыстэрнаy спiрт пераганяyся звычайным пажарным шлангам, праз якi, напрыклад, раней мог пераганяцца бензiн цi ацэтон).

Мне вельмi добра запомнiлася, што я «зацыклiyся» на тым, што зараз, з хвiлiны на хвiлiну, пачнецца важная для мяне перадача «Сустрэнемся пасля адзiнаццацi». Калi я за стаyся на пасту адзiн, дык адразу ж штык-нажом ускрыy досыць шырокую фортку сакрэтнага вагончыка i паспрабаваy залезцi yнутр. Але замiналi шынель ды рэмень, на якiм боyтаyся падсумак з двума ражкамi баявых патронаy i штык-нож. Усё гэта хуценька было схавана y процiпажарную скрыню з пяском. Велiчыня вакна дазваляла без амунiцыi працiснуцца yсярэдзiну. Зброю, у адрозненне ад боепрыпасаy, я не пакiнуy, узяyшы аyтамат з сабой.

Вось i мэта немалых намаганняy – тэлевiзар. Так, кнопка «Сеть». Пераключальнiк каналаy. Але чамусьцi толькi шыпенне экрана. Так – чакаць! Напэyна, збiта наладка. Наладжваю! Правяраю антэну! Усё на месцы, што можа быць? Зноy кручу каналы, наладжваю, правяраю…

Тэлевiзар так i не запрацаваy. Па прычыне зусiм iншай, чым збой наладак, i, па сутнасцi, вельмi простай – час, якi yмоyна можна было назваць «пасля адзiнаццацi», даyно мiнуy. Мала таго, было yжо далёка за дванаццаць. А y гэты час савецкае тэлебачанне не дазваляла сабе турбаваць сон сваiх суайчыннiкаy. Але yнутраны гадзiннiк, напэyна, нейкiм чынам «заспiртаваyся» (ад перабольшання дозы прафiлактычнай вадкасцi), i я зусiм не звярнуy увагi, што пра корпаyся з тым тэлевiзарам палову гадзiны, калi не болей. Нешта зрушылася толькi тады, калi я выпадкова праз акно вагончыка yбачыy нашага дзяжурнага па роце.

Спачатку я падумаy пра пабочны галюцынагенны эфект ад ужывання спiрту, але, працёршы вочы, упэyнiyся, што гэта сапраyдная праверка варты. За дзяжурным па роце iшлi двое – боyтаyся ва yсе бакi наш сяржант i роyна крочыy баец, якi з намi y нарад не заступаy. Гэта значыць, яго вы звалi замянiць таго, каго знялi з варты. Цi яшчэ толькi павiнны былi зняць?..




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/ury-nescyarenka/zvychayny-shou-biznes-zbornik/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.



notes


Примечания





1


Roadhouse – добрае, правiльнае месца (Слоyнiк iдыяматычных выразаy i слэнгу. ЗША, 1921); 2) roadhouse – пiтны дом, шынок, карчма за горадам (там, дзе не дзейнiчаюць гарадскiя абмежаваннi на продаж спiртнога), з ежай, танцамi, азартнымi гульнямi. Выраз можна знайсцi: Jeff Healey Band (When The Night Comes Falling Down), а. C. Reed (Roadhouse Blues); 3) «Road House» – «Прыдарожная yстанова», фiльм рэжысёра Роyдзi Хэрынгтона, 1989, ЗША. У галоyнай ролi Патрык Суэйзi. Песня «Roadhouse Blues» уключана y саyндтрэк у выкананнi Jeff Healey Band, якiя знялiся там жа y эпiзадычных ролях.




2


Напрыканцы 70-х – пачатку 80-х першая рэгулярная перадача пра сучасную музыку на адзiным беларускiм, гэтак званым «другiм», нацыянальным, канале (БТ). На «першым» (агульнасаюзным) канале былi «Мелодии и ритмы зарубежной эстрады» – нешта кшталту адмысловых музычных мiжнародных навiнаy, якiя транслявалiся таксама па выхадных днях. Больш у Беларускай ССР нiякiх каналаy не было. Аб iншых музычных перадачах рокавага, джазавага цi нейкага альтэрнатыyнага y адносiнах да афiцыйнай эстрады напрамку не магло быць размовы. Калi y «Международной панораме», адмысловым палiтычным аглядзе на першым канале, мiльгаy дзесяцiсекундны сюжэт пра заходнюю рок- цi поп-музыку (зразумела, у адмоyным iдэалагiчным кантэксце) – гэта было сапраyднай сенсацыяй для айчынных меламанаy. Адпаведна, у плане набыцця пазiтыyнай культурнай iнфармацыi.


