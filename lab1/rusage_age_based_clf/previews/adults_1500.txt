Ген зямлi
Алiна Длатоyская


Бiблiятэка Саюза беларускiх пiсьменнiкаy «Кнiгарня пiсьменнiка». Пункт адлiку
У сусвеце, дзе некалькi краiн аб’ядналiся y звышдзяржаву, пануе iдэалогiя адзiнай культуры. Адмысловая арганiзацыя «С.О.Н.» займаецца знiшчэннем помнiкаy самабытных культур, каб змянiць гiсторыю. Аднак тыя, хто сутыкаецца са згубленай мовай сваёй краiны, пераходзяць на яе i становяцца носьбiтамi звышздольнасцяy. Нiбы мова здольная змянiць генетычны код. У Мiнску такiя людзi стварылi падпольнае аб’яднанне «Лабiрынт», каб ратаваць спадчыну беларусаy ад сiстэмы з дапамогай уласных здольнасцяy. Але цi праyда выклiкае забытая мова мутацыi, а не нешта яшчэ? Цi не блукае y Лабiрынце шпiён? І што рабiць, калi блiзiцца ноч i «С.О.Н.» ахоплiвае розум?





Алiна Длатоyская

Ген зямлi








© Длатоyская А., тэкст, 2017

© Кнiгазбор, 2017

© Распаyсюджванне e-book. ТАА «Электронная кнiгарня», 2018





Эдуард Львовiч


Камянi ляцелi долу, пакiдаючы y сырой лiстападаyскай глебе падобныя да шнараy выбаiны. Кацiлiся, грукалi адзiн аб адзiн, замiралi. Нiбы памiралi. Паветра поyнiлася пяском, кавалкамi чырвонай цэглы i драyляных змацаванняy. У шэрыя нябёсы yзнiмалiся слупы пылу. Па возеры беглi буйныя хвалi. Бiлi бераг. Нiбы хацелi злiзаць камянi, зацягнуць на дно. Схаваць ад чалавечых вачэй.

Дробныя халодныя кроплi раз-пораз траплялi за каyнер, прымушаючы перасмыкаць плячыма. Большасць людзей у такое надвор’е аддало б усё, каб апынуцца ля камiна з кубкам гарачага глiнтвейну.

Эдуард Львовiч не прылiчаy сябе да большасцi. І нiколi не прамiнуy бы такога вiдовiшча. На ягоных вачах памiраy сапраyдны цмок. Дагiстарычная пачварына. Фантастычны гiгант з гулкiм рыкам знясiлена апускаy вежы свайго хрыбта на зямлю. Каб больш не yзняцца.

Эдуард Львовiч нiколi не yяyляy сябе рыцарам. Нават у дзяцiнстве ён не быy рамантыкам. Ён быy рэалiстам. Ён не рыцар. Ён гулец. Ён не любiy бязглуздага yжывання моцы, не любiy грубых метадаy. А калi без гвалту нiяк ? вось як сёння ? усё павiнна быць прыгожа. Нават самую брудную працу павiнен нехта выконваць.

Эдуард Львовiч лiчыy сябе таленавiтым. Ён умеy рабiць брудную працу i бачыць у гэтым мастацтва.

У акрузе нумар дзевяць хапала бруду. Некаторыя рэчы, з’явы, будынкi, людзi заслугоyвалi знiшчэння. Іх небяспечнасць для грамадства пераважвала любыя контраргументы. Яны сцвярджалi iснаванне краiны, якой даyно не было. Можна сказаць: нiколi не было.

Сiстэма Аховы Спадчыны iснавала больш за дваццаць год ? амаль з самага yтварэння Еyрапейска-Расiйскага Аб’яднання Рэспублiк. І ледзь не столькi ж Эдуард Львовiч тут працаваy. Першыя гады аднаyлялi, збiралi па кавалачках разбураныя ды раскрадзеныя падчас тэрарыстычнай пагрозы скарбы. Толькi загады, што прыходзiлi зверху, хутка змянiлiся. Новаyтворанай краiне была патрэбная iдэалогiя. Ідэалогiя, якая б вытлумачвала аб’яднанне не толькi прамiнулай небяспекай, але i чымсьцi яшчэ. Агульным мiнулым, агульнай гiсторыяй. Калiсьцi yсе гэтыя тэрыторыi yжо былi адной дзяржавай. І менавiта гэта ? слушны парадак. Так i павiнна быць.

Быy складзены рэестр помнiкаy i артэфактаy, якiя даводзiлi гiстарычную абгрунтаванасць Аб’яднання. І y вельмi кароткi час усе гэтыя помнiкi былi прыведзеныя y бездакорны выгляд. А потым настаy час помнiкаy, якiя y гэты рэестр не yваходзiлi… У некаторых выпадках дастаткова было толькi змянiць пару гiстарычных фактаy. Некалькi архiyных дакументаy ? у полымя, старажылам ды даследчыкам ? каму пагроз, каму грошай. Часцей за yсё аб’екты проста знiкалi. Так было бяспечней.

Эдуард Львовiч ведаy, наколькi лёгка затлумiць людзям галаву. Людзi любяць быць незадаволенымi, людзi любяць быць супраць. Сепаратысты, тэрарысты, нацыяналiсты i астатнiя вычварэнцы вельмi yдала карысталiся тым, што людзi любяць. Ім дастаткова было аднаго толькi такога «Мерзкого» замка ? як няyдала жартавалi маладыя супрацоyнiкi Эдуарда Львовiча ? каб навязаць людзям памылковыя думкi. Каб прыдумаць дадатковыя межы, мовы i нагоды для варожасцi.

Менавiта таму Мiрскi замак ляжаy у руiнах.

Апошнi каменьчык скацiyся з гурбы камянёy блiжэй да зямлi. Некалькi дзясяткаy вачэй утаропiлiся на Эдуарда Львовiча y чаканнi загаду. Мужчына задаволена yсмiхнуyся, зняy з пояса рацыю:

– Вперёд, ребята.

Людзi y шэрых вайсковых касцюмах з нашыyкамi «С.О.Н.» пацягнулiся да завалаy. Адна фiгура засталася стаяць ля самай мяжы бяспечнага перыметра, нервова торгаючы чырвоную стужку. Эдуарду Львовiчу не трэба было нават надзяваць акуляры, каб вызначыць, хто гэта.

Малады чалавек заyважна адрознiваyся ад астатнiх не толькi сваёй няyпэyненасцю, але i знешнiм выглядам. Шчуплы, высокi, вуглаваты, з цёмным чубам з-пад смешнай шапкi з пампонам i па-дзiцячы вялiкiмi вачыма ? ён быy значна больш падобны да падлетка, чым да сталага мужчыны. Напраyду, юнаку зусiм нядаyна споyнiлася дваццаць гадоy.

Эдуард Львовiч сам настойлiва раiy яму не заходзiць за перыметр. У межах Лабараторыi гэты хлапец быy незаменны. Але жаyнер з яго быy нiякi.

– А ты молодец, Данька, ? мужчына па-сяброyску пляснуy юнака па плячы.

Той ледзь не падскочыy, вiдаць, заглыблены y свае думкi.

– Дзякуй. Гхм. Извините, Эдуард Львович. Спасибо.

Эдуард Львовiч зрабiy выгляд, што недачуy першае слова. Любы iншы падначалены y момант быy бы пераапрануты з шэрага вайсковага касцюма y чорны арыштанцкi i дасланы на допыты. Данiл быy выключэннем.

– Красиво ты с «головой козла» придумал. Один камень достали ? и нет замка, как не было.

– Голова барана, Эдуард Львович. И это не я придумал. Это легенда.

Юнак задумлiва калупаy завусенiцы на пальцах.

– Вот именно. Уничтожить пережиток прошлого при помощи легенды. Волшебная ирония, ? Эдуард Львовiч цiха, па-змоyнiцку засмяяyся. ? Если б не твои способности, столько денег на взрывчатку просадили бы…

Хлопец незадаволена фыркнуy. Яму, вiдаць, не падабалася адчуваць на руках кроy колеру раструшчанай цэглы. Нiчога, прызвычаiцца. Эдуард Львовiч прызвычаiyся ж.

Мужчына памятаy, як плакаy на наступную ноч пасля сваёй першай справы ? тое быy невялiчкi, зусiм някiдкi на вока касцёл у вёсцы пад Полацкам. Малады чалавек нават разумеy слушнасць зробленага. Але яму было шкада, як бывае садаводу шкада выдзiраць гожае пустазелле.

Ігар, ягоны сусед па пакоi, смяяyся. Ляпаy яго па спiне, тузаy за плечы, абзываy бабай i рагатаy. Але нiкому не распавёy. Потым разлiчылiся. Калi той прыйшоy да сябра п’яны i рыдаy, што не гатовы быць бацькам. А праз сем месяцаy Эдуард Львовiч стаy хросным Данiка.

Бацькоyства сапраyды далося Ігару цяжка. Данiл быy падобны да бацькi хiба што знешне. Характар жа y яго быy нi бацькаy, нi матчын. Эдуард Львовiч сказаy бы ? ягоны характар, калi б мужчына быy хлопчыку не названым сваяком. Данiк рос цiкаyным, разумным, але вельмi рахманым i сцiплым. Малы не бегаy навыперадкi, не лез у бойку i не цягаy дзяyчат за косы. Ён значна больш любiy шахматы, чым футбол, а памiж стрэльбай i роварам абраy бы апошняе. І тым не менш усё дзяцiнства яго цягалi на футбол, на барацьбу i y цiр.

Адзiная агульная рыса ? упартасць ? бацьку з сынам зусiм не яднала. Данiк зацята не трапляy у футбольныя вароты, у мiшэнi i па тварах супернiкаy. Ігар зацята намагаyся вырасцiць з сына «мужыка».

Толькi yсе мужчынскiя пытаннi y падлеткавым узросце хлапец задаваy не бацьку, а хроснаму. Эдуард Львовiч i тут апынуyся хiтрым лiсам i праз сваю знешнюю памяркоyнасць меy на хлопчыка iстотны yплыy. Пакуль не атрымаy павышэнне i не з’ехаy з роднага Полацка y Мiнск…

А потым яму y панiцы патэлефанавала Волька, мацi Данiка, i папрасiла тэрмiнова прыехаць. У сям’i быy не тое што скандал ? ледзь да бойкi не дайшло. Сын жаyнера «С.О.Н.», аднаго з кiраyнiкоy Полацкага фiлiяла, раптам загаварыy на мове тэрарыстаy-нацыяналiстаy. Ігар быy абсалютна yпэyнены y тым, што хлопчык робiць тое назло яму, i не хацеy чуць больш нiякiх тлумачэнняy. А тлумачэннi былi дзiyныя.

Хроснаму Данiк распавёy, што разбiраy у гаражы старыя рэчы y пошуках чаго-небудзь цiкавенькага i наткнуyся на стары CD-дыск. Аказалася, Вользе яго y маладосцi падарыy адзiн залётнiк, аднак мацi дыск так i не паслухала. Чаму толькi не выкiнула? Данiк з цяжкасцю знайшоy CD-ROM, якi б круцiy дыск, ды пачуy рок-спевы часоy росквiту беларускага нацыяналiзму. Здзiвiyся i амаль нiчога не зразумеy, i yсё ж даслухаy да канца. А на наступны дзень захварэy. Беларуская мова апанавала яго, нiбы нейкi вiрус. Праз тыдзень ён на гэтай мове размаyляy. І не мог нiчога з сабой зрабiць, не мог спынiцца. Нягледзячы на штодзённыя скандалы дома. Усе спробы размаyляць па-руску скончвалiся жудасным мiксам, здзекам з абедзвюх моy i галаyным болем.

А потым з’явiлася нешта яшчэ.


* * *

Эдуард Львовiч любiy тую частку сваёй працы, якую ганарлiва называy даследаваннем. Ён браyся за справу, нават калi шанец на поспех быy зусiм невялiкi. Ён правяраy самыя вар’яцкiя чуткi, наведваyся y самыя бязглуздыя месцы. І знаходзiy.

Асаблiва Эдуард Львовiч любiy, калi сярод бруду закiнутых рэчаy i пылу архiyных дакументаy знаходзiлiся сапраyдныя дыяманты. Рэчы, небяспечныя настолькi, што аднаго iх з’яyлення y грамадстве хапiла б для iстотных зменаy. Рэчы, небяспечныя адным сваiм iснаваннем. Эдуард Львовiч не знiшчаy такiя знаходкi. Ён iх збiраy.

Сёння ён трымаy адну такую рэч у руках. І яму карцела y гэтым упэyнiцца. На гадзiннiку без пяцi шэсць, а гэта вызначала, што большасцi супрацоyнiкаy Лабараторыi yжо не было на працоyных месцах. Яму i не падыходзiy любы супрацоyнiк. Яму патрэбны быy Данiк.

Юнак ужо выключаy камп’ютар ды прыбiраy стол.

– Торопишься?

На твары хлапца адлюстраваyся сумнеy. Ён, вiдаць, кудысьцi сапраyды спяшаyся, але не наважыyся сказаць пра тое хроснаму. Мужчына працягнуy яму чорную тэчку.

– Прости, что задерживаю. Мне нужен анализ. Сегодня.

Сейчас.

Данiл пакорлiва yздыхнуy. Састарэлыя жаyтаватыя аркушы былi спiсаныя роyным, дробным почыркам. Пагартаy.

Прачытаy услых:

– А ты адкуль? Я ? палачанiн. То вы што, калi Іван Крывавы падышоy пад муры…[1 - Уладзiмiр Караткевiч «Ладдзя Роспачы».]

Перапынiyся, цiкаyна зiрнуy на кiраyнiка.

– Что это?

– Рукопись, очевидно, ? разкавата адказаy мужчына. ? Мне необходимо знать, оригинальная ли она. Срочно.

Данiк пацiснуy плячыма i паклаy далонi на старонкi.

Праз акно, завешанае тонкiмi фiранкамi, падалi цьмяныя промнi. Ішоy дождж i адначасова з гэтым праз хмары прабiвалася сонца, як часта бывала y жнiyнi.

За сталом ля акна сядзеy цёмнавалосы мужчына год трыццацi. Рукавы белай адпрасаванай кашулi закатаныя.

На стале нiчога, акрамя аркушаy, спiсаных тымi самымi акуратнымi лiтарамi. У аркушах амаль нiводнага выпраyлення. Мужчына задумлiва варушыy вуснамi, нiбы падбiраy лепшыя выразы. Раптам нахiлiy галаву, прымружыy вочы, разглядаючы промнi на паперы. Слаба yсмiхнуyся.

Шэптам вымавiy:

– Я магу гуляць сабою. Але я не гуляю роднай зямлёй.[2 - Тамсама.]

І прыняyся пiсаць.

– Это оригинал, Эдуард Львович, ? юнак выдыхнуy i расплюшчыy вочы.

– Вот и прекрасно. Будем надеяться, это последний экземпляр, – мужчына пацягнуyся да аркушаy, але Данiк не прыбраy рукi.

– Чем это может быть опасно? ? спрабуючы схаваць зацiкаyленасць, запытаyся ён.

– Мыслями, Данька. Хочешь почитать?

Юнак закусiy вусны. Ён ведаy хроснага дастаткова добра, каб чакаць падвоху. Урэшце нясмела кiyнуy.

– Читай. Только здесь, в Лаборатории.

– Почему вы не боитесь, что эти мысли будут опасны и для меня?

– Потому что тебе от системы никуда не деться. Такие, как ты, без неё не существуют. Хорошего вечера.


* * *

За апошнi час у цэнтры дзявятай акругi распачала актыyную дзейнасць сепаратысцкая арганiзацыя «Лабiрынт». Важныя артэфакты знiкалi з-пад рук. Неабходныя будынкi траплялi y прыватную yласнасць. Людзi, цiкавыя «С.О.Н.», раптам апыналiся дзе-небудзь у Аyстралii цi Японii ? па-за межамi yплыву арганiзацыi.

І калi вышэйшае кiраyнiцтва мела на «Лабiрынт» зуб за пагрозу iдэалогii i суцэльнасцi Аб’яднання Рэспублiк, дык Эдуарда Львовiча цiкавiy iншы аспект. «Лабiрынт» таксама збiраy каштоyныя рэчы. Хадзiлi чуткi, што арганiзацыя нават мае yласнае Сховiшча. А Эдуард Львовiч правяраy усё чуткi…

Толькi звестак пра гэтую арганiзацыю было катастрафiчна мала. У iх быy адрас, на якiм мусiла месцiцца штаб-кватэра «Лабiрынта». Але нi разу не было заyважана, што гэта нешта большае за звычайную кнiгарню. Эдуард Львовiч асабiста меy файлы на самых актыyных удзельнiкаy. Толькi арыштаваць iх не было за што. Хiба што раз затрымалi дваiх. Эдуард Львовiч нават атрымаy афiцыйны дазвол на допыты.

Але дазвол раптоyна анулявалi, а затрыманых дэпартавалi на поyнач краiны. З забаронай вяртацца паводле прысуду, якi не меy нiчога агульнага з праyдай.

На кiраyнiка арганiзацыi файл быy напаyпустым. У «С.О.Н.» былi i нагоды, i магчымасцi, i нават спробы яго затрымаць, аднак ён кожны раз пазбягаy гэтага нейкiм чароyным чынам. Падначаленыя y рапартах вярзлi абсалютную лухту. І Эдуард Львовiч нiяк не мог знайсцi адэкватнага тлумачэння. Пакуль год таму Данiк не пачаy размаyляць па-беларуску i цiха вар’яцець…

Ён бачыy мiнулае рэчаy. Дакранаyся i бачыy. Адкуль узялася, каму належала, як выкарыстоyвалася. Ігар ужо цягаy сына па лекарах, але Эдуард Львовiч сябра спынiy. Данiк яму быy патрэбны менавiта такi. Хворы. Забраy хлопца y Мiнск, уладкаваy у Лабараторыю. Той, на дзiва, не супрацiyляyся.

Цяпер Эдуард Львовiч вытлумачваy няyлоyнасць лабiрынтаyцаy хваробай. Называць гэта звышздольнасцямi неяк не паварочваyся язык. Якiя могуць быць звышздольнасцi y сепаратыстаy?

Эдуард Львовiч планаваy зруйнаваць «Лабiрынт» знутры. Давялося разыграць працяглую п’есу пра тое, як беднага «асаблiвага» хлопчыка пераследуе «С.О.Н.», каб увесцi Данiла y «Лабiрынт». Яны не адразу звярнулi yвагу. Але Эдуард Львовiч умеy трываць.

Калi бытнасць «Лабiрынта» y жыццi хрэснiка стала вiдавочнай, злосная Сiстэма паспрабавала гвалтоyна зацягнуць яго на допыты, пры гэтым вельмi натуральна надаваyшы кухталёy. План спрацаваy. Цяпер заставалася толькi спадзявацца, што Данiл не падвядзе. І чакаць…

Калi Эдуард Львовiч быy Эдзiкам, ён вельмi любiy паляваць на кратоy. У яго нават была пэyная тактыка. За дзень трэба знайсцi некалькi купак зямлi, што блiзка адна да адной. Прытаптаць. На ранiцу yзнятую зямлю прытаптаць яшчэ раз. Раней цi пазней крот зноy пачне падымаць зямлю.

Пачуць яго можна нават раней, чым убачыць. Тады справа за малым ? апусцiць рукi y ход ды схапiць.

Акуратна. Кусаюцца.




Лабiрынты


Данiл мала што ведаy пра хроснага. Ведаy, што Эдуард быy адзiным бацькавым сябрам. Ведаy, што сяброyства гэтае мела даволi дзiyныя формы ? яны yвесь час спаборнiчалi.

Ён нi разу не бачыy хроснага неахайным цi непаголеным. Нi разу не чуy, каб Эдуард Львовiч у размове забываyся на дыстанцыю. Нiколi не бачыy нiводнай эмоцыi, акрамя стрыманай павагi да вышэйшага i паблажлiвага клопату пра нiжэйшага.

Данiк узгадаy, з якiм спакоем хросны назiраy за руйнаваннем Мiрскага. Яго перасмыкнула. Ён мацней сцiснуy рукапiс у руках. Можа, не аддаваць? Спалiць жа. Брывом не павядзе ? спалiць. Рукапiсы не гараць? Мабыць, у нейкай iншай рэальнасцi. Тут гарыць усё, ад газетных аркушаy «Мужыцкай Праyды» да графiчных замалёвак Напалеона Орды.

Не, нельга не аддаць. Страшна.

Эдуард Львовiч быy у офiсе, разбiраy нейкiя паперы.

Зiрнуy уважлiва на рукапiс, быццам адзiн погляд мог сказаць яму пра стан i захаванасць рэчы. Мабыць, так i было.

Вопыт ёсць вопыт.

– Ну, как тебе?

Данiл няyпэyнена пацiснуy плячыма:

– До Стругацких не дотягивает.

Эдуард Львовiч скрывiyся ва yсмешцы.

– Примерно одно и то же, на самом деле. Молодёжи вообще не стоит такое читать. Ваш неокрепший мозг не всегда может отличить реальность от наивных фантазий литератора. Притом редко талантливого. Талантливые пишут реальную жизнь.

Данiл разгублена yтаропiyся на свае далонi:

– Может, и это ? наивные фантазии литератора?

– В жизни всему есть рациональное…

У кiшэнi y Эдуарда Львовiча загудзеy мабiльны. Ён расчаравана зiрнуy на экран, зразумеy, што працягнуць размову, iгнаруючы званок, не атрымаецца, i yзняyся.

– Я выйду побеседовать, Дань. Присядь. У меня к тебе есть серьёзное предложение…

Данiл мала што ведаy пра хроснага. Рукi мiжволi пацягнулiся да аyтаматычнага алоyка, якi Эдуард Львовiч насiy у нагруднай кiшэнi, колькi Данiк сябе памятаy… А сёння чамусьцi забыyся на стале.


* * *

Аловак некалькi разоy нервова шчоyкнуy. Правёy роyную дакладную лiнiю, быццам не аловак, а скальпель. Клiчнiк.

Малады чалавек у вузкiх акулярах ды адпрасаваным швэдары зачаравана замёр з кнiгай у крэсле.

– Представь, что пишет: «На момант спынiлася размова, а пазней памалу перайшла на знамянiтую полацкую бiблiятэку, якой, здабываючы Полацак у 1572 годзе, шукаy Іван Грозны i не знайшоy… Усе аднагалосна yтрымлiвалi, што бiблiятэка гэта была тады добра схавана i сягоння ёсць недзе y падземных полацкiх лёхах… Стары чыноyнiк вылiчаy, якiя кнiгi маюцца y захаванай бiблiятэцы. А найперш ёсць там, ? казаy ён, ? летапiс Полацкага княства, пiсаная рукой св. Еyфрасiнii, праyдзiвы экзэмпляр “Повесцi врэменных лет”, бо дахаваyшыяся да нашых дзён копii пераблутаны i далёкi ад арыгiнала…»[3 - Вацлаy Ластоyскi «Лабiрынты».] Я понимаю, конечно, что это художественная литература, но не сам же он до этого додумался… Значит, ходили легенды?

Сябар у майтках ды расхрыстанай вайсковай кашулi, якi слухаy яго, не адрываючыся ад стралялкi y камп’ютары, фыркнуy, зiрнуy, як на вар’ята.

– Чё это ты читаешь?

– Некто Вацлав Ластовский. «Лабиринты».

– И где ты это взял?

– Не поверишь. Стащил из библиотеки, которую вчера разбирали.

Выраз твару сябра змянiyся з пагардлiвага да недаверлiвага.

– Да ну, ты гонишь. Ты ж такой ботан-паинька, Эдик. Где взял?

Ён падхапiyся i адным грубым рухам выцягнуy кнiгу з рук у Эдуарда. Той толькi акуратна паправiy акуляры. Сябар прагартаy кнiгу, патрос, нарэшце разгарнуy першую старонку:

– Библиотека номер пять города Полоцка… Да ты обалдел! Тебя ж отсюда выкинут к чертям собачим, стажёр!

Эдуард Львовiч узняyся i мякка выцягнуy кнiгу з рук сябра.

– Во-первых, Игорёша, я не Эдик, а Эдуард. В крайнем случае Эд. Во-вторых, я не ботан и не паинька, я тот, кем мне выгодно быть. В-третьих, я отсюда не вылечу. Потому что никто не узнает. Потому что ты меня не сдашь.

Ігар зноy пагардлiва скрывiyся i сеy за стралялку.

– Иди ты в жопу, Эд. Я и не собирался тебя сдавать. Просто непонятно, зачем ты такой фигнёй страдаешь.

– Чтобы понимать, с чем мы имеем дело…

– Угу. Скажи ещё, что где-нибудь под Полоцком реально существуют лабиринты с библиотеками. Ботан.

Эдуард моyчкi глядзеy, як сябар без разбору валiць уяyных працiyнiкаy, ды задумлiва шчоyкаy алоyкам.




Алесь Савiцкi


Бом. Бом. Бом. Глухiя металiчныя yдары гулам аддавалiся y галаве. Некалькi разоy за ноч ён узнiмаyся i iшоy на кухню ? мацней закруцiць кран. Са здзiyленнем бачыy, што нiчога нiдзе не капае, i вяртаyся y ложак. Мабыць, тое y суседзяy? Надта гучна. Мабыць, гэта чыйсьцi гадзiннiк адбiвае дванаццаць? Дваццаць чатыры. Сорак восем. Мабыць, гэта yсяго толькi y галаве?

Бом. Бом. Бом. Быццам яго клiчуць кудысьцi. Быццам нешта павiнна адбыцца. А пятай ранiцы ён не вытрываy i yзняyся. Усё роyна сёння яму не паспаць. Расхiнуy фiранкi. Вялiкiя сакавiцкiя кроплi бязлiтасна лупiлi па жалезным карнiзе. Бом. Бом.

Ён стрымана yсмiхнуyся. Калi yвесь час у напружаннi, калi паyсюль бачыш пагрозу, раней цi пазней нават дождж стане тваiм ворагам. Ён стомлена выдыхнуy i скiраваyся да ложка. Цяпер, калi ён ведае, што гэта, хаця б некалькi гадзiн…

Алесь Савiцкi быy кiраyнiком «Лабiрынта». Ён не любiy гэтую пасаду i не ганарыyся ёй. Алесь Савiцкi лiчыy яе пакараннем, якое ён заслугоyваy. Якое мусiy прыняць. Бо любую працу павiнен нехта выконваць.

А праца была не з лёгкiх. Улады АбРэспа крок за крокам бязлiтасна знiшчалi yсё тое, што адрознiвала адзiн народ ад другога, усё тое, што шанавалi, чым ганарылiся яго, Алесевы, продкi. Руйнавалi будынкi, палiлi кнiгi, знiшчалi рэчы. І нават калi знаходзiлiся тыя, каго гэта абурала, ? мясцовыя жыхары, старажылы, навукоyцы, ? любыя yзрушаннi хутка yтаймоyвалiся. І забывалiся. Галоyнае ? правiльна i y патрэбны момант пераключыць увагу натоyпу.

Яны, як маглi, ратавалi ды захоyвалi беларускую спадчыну. Ясная справа, пяцёра ? цяпер ужо шасцёра ? чалавек супраць цэлай Сiстэмы могуць няшмат. Але яны рабiлi магчымае. І немагчымае. У кожнага з чальцоy «Лабiрынта» былi звышздольнасцi. Як часам жартаваy сам Алесь: «Лiга справядлiвасцi» y беларускiх маштабах. У iх не было нi супермоцы, нi yмення лётаць, нi звышхуткасцi, нi нават бэт-мабiля. Затое y iх была Нiна, дзяyчына з супер-памяццю, Лiка, якая yмела выклiкаць прывiдаy, Яраслаy, якi чытаy думкi, Сцяпан, якi бачыy наскрозь канструкцыю любога будынка, сам Алесь, якi меy дар пераканання, i цяпер вось яшчэ новенькi, Данiл, якi бачыy мiнулае рэчаy. І yсё адно працы было надта шмат.

Агiдна загудзеy тэлефон, якi заyсёды стаяy на бязгучным. Не, ён не будзе адказваць у пяць гадзiн ранiцы, хто б там нi быy. Алесь коратка зiрнуy на экран.

Тэлефанаваy чалавек, з якiм ён не стасаваyся гады два. Такiя званкi бываюць толькi да вялiкай бяды.

Бяда заyсёды прыходзiць не y час. Па-першае, у «Лабiрынце» толькi з’явiyся новенькi ? таленавiты хлопец, але пакуль яшчэ чужы. Да таго ж Алесю катастрафiчна не хапала «правай рукi» ? Яраслава. Ён бы yзяy самую складаную частку працы на сябе, дазволiyшы Алесю абстрагавацца, зрабiць выгляд чэрствага мiзантрапiчнага вырадка.

На жаль, у Яра yзнiклi складанасцi па iншай справе i ён дагэтуль не вярнуyся з Бярэсця.

Калi адбывалася непапраyнае, Алесь не yмеy даць рады эмоцыям. Замест таго, каб перажыць гэта, ён прыдумваy сабе дадатковыя справы, пытаннi ? абы толькi не думаць, не асэнсоyваць, не yсведамляць.

Алесь набраy на мабiльным нумар, падпiсаны як Цётка.

Дачакаyшыся санлiвага дзявочага «алё», буркнуy «адзiн дзевяць чатыры два» i скiнуy званок. Год смерцi Купалы.

Таямнiчай, страшнай смерцi. Як гэтая.

Алесь увесь час сумняваyся y слушнасцi сваiх рашэнняy.

Яраслаy нiколi не сумняваyся. Алесь заyсёды yзважваy кожны наступны крок. Яр заyсёды дзейнiчаy паводле сiтуацыi.

Яны абодва часта цытавалi Караткевiча. Рабiлi нечаканае. І абодва аднолькава часта памылялiся. Рознiца была толькi y тым, што Яр не браy да галавы. Алесь з задавальненнем аддаy бы сваю пасаду Яру. І той бы, напэyна, не адмовiyся. Аднак Алесь лiчыy сябе абавязаным «Лабiрынту», абавязаным яго стваральнiку…

Усё, што яму заставалася, ? заварыць сабе кавы пакрапчэй i даслаць Цётцы паведамленне з адрасам i прыпiскай: «Прыхапiце малога».


* * *

Шэра-ружовы брудны пад’езд больш нагадваy тралейбусны прыпынак. На абшарпанай лаyцы сядзелi юнак i дзяyчына, такiя сумныя, халодныя, далёкiя адно ад аднаго, быццам пара, якая толькi што разышлася назаyсёды. Сцёпа, невысокi, хударлявы, светлавалосы малады чалавек, падобны да пiльнага мышаняцi, i Лiка, чарнявая, зграбная, з паазiяцку вузкiмi вачамi i парцалянавай скурай.

Побач з лаyкай, скрыжаваyшы рукi, усхвалявана азiраyся хлапец, якi выглядаy так, быццам спазнiyся на апошнi тралейбус, але yсё яшчэ на нешта спадзяецца. Новенькi. Данiл.

Недалёка стаяy i сiвы мужчына y дарагiм палiто, задумлiва палячы электронную цыгарэту. Ён чакаy не тралейбус, а як мiнiмум лiмузiн. Адпусцiy вадзiцеля пакатацца, а сам дыхае свежым, скажам так, паветрам. Пра гэтага чалавека Алесь ведаy яшчэ менш, чым пра новенькага. Дарма што калiсьцi называy яго бацькам.

– І што yмее гэты звярок? ? замест прывiтання з’едлiва пацiкавiyся мужчына, кiyнуyшы галавой у бок Данiла.

Толькi б не сказаць залiшняга. Толькi б не пачаць спрачацца.

– У мяне не звярынец.

Трэба выглядаць, як дарослы мужчына, як лiдар, а не як iстэрычны падлетак.

– Да кнiгарнi гэта таксама мала падобна…

Алесь сцяy зубы. Не спрачацца. Не сказаць залiшняга. Сабе даражэй.

– Давайце зоймемся справай.

У дзвярах кватэры на трэцiм паверсе iх чакала маладая жанчына. Растрапаная, заплаканая, яна хуталася y вялiзны пухнаты шалiк i глядзела вакол з вiдавочным непаразуменнем.

– Вацлаy Яyгенавiч, ну навошта вы?.. ? з роспаччу пачала яна, заyважыyшы на пляцоyцы Алесевага бацьку ды лабiрынтаyцаy.

– Цiшэй, Аленка! Ты жа разумееш, без Алеся тут нiяк, ? мужчына лёгка прытулiy да сябе дзяyчыну.

Алесь акуратна зiрнуy на яе, быццам адным гэтым мог абразiць. Ветлiва кiyнуy.

– Прымi мае спачуваннi.

Яна падцiснула вусны, зiрнула з пагардай. Горка вымавiла:

– На калекцыi бацькавы нават не глядзi. Нi калiyца не атрымаеш.

Алесь толькi пакорлiва нахiлiy галаву. Вацлаy Яyгенавiч кiнуy на сына красамоyны позiрк i, прытрымлiваючы Алену за плечы, увайшоy у кватэру.

– Алесь! ? гучны шэпт з-за спiны спынiy яго на ганку. Данiл стаяy, незадаволена развёyшы рукi, маyляy: патлумач мне што-небудзь. Ну, чаму Яр не yмее тэлепартавацца?

Самая карысная здольнасць была б…

– Памёр… Гхм, ? словы збiлiся y ком у горле. ? Адзiн навуковец. Ён быy супрацоyнiкам майго дзядулi. Дапамагаy яму y лабараторыi. Яны даследвалi такiх, як мы. Трэба даведацца пра прычыну… Смерцi.

– Спачуваю, ? ён кiyнуy, быццам атрымаy загад, i ступiy у кватэру.

У пакоi было цёмна, пыльна i няyтульна. Пахла таннай табакай. Фiранкi былi закрытыя, люстэркi завешаныя чорным аксамiтам. Сярод пакоя стаялi чатыры зэдлiкi, на iх ? труна. Нябожчык, крыху старэйшы за Вацлава Яyгенавiча, выглядаy такiм змораным, хударлявым, скатаваным, нiбы гэты «адпачынак» ? першы y ягоным жыццi.

Алесь баяyся лiшнi раз зiрнуць на дзядзьку Ігната. Уяyленне адразу малявала выявы мiнулага, якое цяпер здавалася яшчэ больш прывiдным, чым раней. За свае дваццаць пяць ён бачыy смерць другi раз. Ён ведаy, што прыняць адразу немагчыма. Ведаy, што yсведамленне прыходзiць пазней. Але яму трэба было зразумець абставiны. Добра, што тут былi людзi, якiя маглi дапамагчы з гэтым.

Лiка круцiла y руках любiмы Ігнатаy кубак. Назвала поyнае iмя навукоyца. Раз, другi. Алена цiха заплакала. Прывiд дзядзькi Ігната аб’яyляцца не спяшаyся. Лiка яшчэ некалькi разоy паклiкала яго, нарэшце расчаравана паставiла кубак ды пакруцiла галавой.

– Мне вельмi шкада. У Данiла мо атрымаецца.

Алесь занепакоена зiрнуy на юнака. Цi выкарыстоyваy ён калi-небудзь свае здольнасцi на людзях? На памерлых людзях? Цi здалее зрабiць гэта зараз?

Данiл нясмела падышоy да труны. Апусцiy далонi на халодныя сухiя рукi.


* * *

– Ты што такое вярзеш?! Ты б лепш падумаy, што ты са сваёй дачкой робiш, а не што я мог з ёй зрабiць. Дзе гарэлка, Ігнацi?

Дзядзька Ігнат сядзеy у крэсле, падпiраючы галаву далонямi. Па пакоi yзрушана крочыy Вацлаy Яyгенавiч.

– Гэта не гарэлка, гэта… ? мужчына варухнуy вуснамi, намагаючыся працягнуць, але y вынiку махнуy рукой.

– Трэба ж было шляхецкiм напоем так вочы залiць!

– Да Алесiка цябе бацька не падпускаy. Ведаy, што ты, чарцяка, задумаy… А мяне чаго не папярэдзiy? Не чакаy, вiдаць, што ты i да Аленкi маёй лапы пацягнеш…

Вацлаy моyчкi скiдаy кнiгi з палiц. Яны пляскалiся на падлогу, узнiмаючы y паветра вiхуры пылу. За томам «Славутыя людзi Беларусi» хавалiся самаробныя глiняныя бутэлькi. Мужчына хвiлiну глядзеy на iх, задумлiва хмыкнуy, сабраy усе i скiраваyся да выхаду.

– Жорсткi ты чалавек, Вацлаy. Нiкога ды нiчога не любiш. Нават кнiгi кiдаеш… Кнiгi!

– Пайшоy ты. Доyбень, ? пляснулi дзверы.


* * *

Дзядзька Ігнат сядзеy у тым самым крэсле. Насупраць ? высокi моцны мужчына y шэрым вайсковым касцюме «С.О.Н».

– Значит, нет никакой формулы? ? у яго iнтанацыях не было агрэсii, не было пагрозы ? толькi цiкаyнасць i адчуванне сваёй улады.

– Богам клянуся. Нi формулы, нi yколаy, нi таблетак. Чалавека перасмыкнула цi то праз тое, што ён не верыy, цi то праз нянавiсць да беларускай мовы.

– Так оно само, что ли? По волшебству?

– Мы з Яyгенам адказаy не знайшлi. Гэты феномен нявытлумачаны.

– Ага, ? змрочна згадзiyся чалавек у шэрым, задумаyся. ? Слушай, а ведь я заплачу. Все твои побрякушки столько не стоят. Квартиру дочке купишь. Нормальную. В Варшаве, например, если Москва тебе не мила.

– Дык было б што прадаваць, паночак, ? з перабольшанай паслужлiвасцю мармытаy Ігнат.

– Ладно, тогда объясни мне, что это. Вы же исследования не один год проводили. Так что узнали? Генетическая мутация? Островецкая АЭС? Или всё-таки формула какаято? Прививка сепаратизма?

– Кажу вам яшчэ раз: гэты феномен нявытлумачаны. Аднак я думаю…

– Да как с вами разговаривать-то?! Интеллигенты хреновы. Феномен, говорит, «нявытлумачаны». Так вытлумачце! Это ваша работа, блин!

– Я думаю, гэта сапраyды мутацыя, ? так жа роyна працягнуy вучоны. ? Яyген называy гэта генам зямлi. Я называю генам крывiча. Тое yсяго толькi назва ? у геноме мы зменаy так i не вынайшлi. Я не ведаю, у чым справа. Разумееце… Беларуская мова абуджае y некаторых людзях нешта такое… Звышнатуральнае, калi хочаце. Цяпер, калi лiтаратараy i навукоyцаy не чуюць, а паyстанцаy душаць яшчэ y калысках ? вы iх i душыце, ? цяпер наша краiна вынайшла iншы спосаб абаранiць сябе. Гэта гучыць пафасна i наiyна, але… Я y гэта веру.

– Это уже не наука, это уже религия какая-то. Секта, в самом деле. Ладно, допустим. А дочь твою мать-земля чего обделила?

– Так, вiдаць, склаyся лёс.

– А может, постарался не «лёс», а босс? Эксперименты на твоём чаде ставил?

– Яyген i пальцам Аленку не крануy.

– Да, врать-то ты даже себе не умеешь, ? спакойна, з усмешкай вымавiy мужчына, пляснуy далонню па стале: ? Где формула?!

Дзядзька Ігнат нервова yцiснуyся y крэсла.

– Няма яе!

Мужчына задаволена хмыкнуy i сышоy. Ігнат далiy у чарку, выпiy. Паклаy галаву на спiнку крэсла. І перастаy дыхаць.

Мужчына y шэрым вярнуyся у кватэру хвiлiн праз дзесяць.

Праверыy пульс. Абмацаy вопратку, спiну памерлага, адхiлiy абiyку крэсла. Выцягнуy адтуль зацёрты нататнiк.

– Что ж вы всех за дураков-то держите, брате Игнате? Держали, то есть.


* * *

Данiл расплюшчыy вочы, адштурхнуyся ад труны, быццам убачыy у ёй нешта гiдкае, згубiy раyнавагу i дакладна yпаy бы, калi б Алесь у час не прытрымаy яго. Юнака калацiла, нiбы ён выйшаy на мароз у вiльготнай вопратцы. Ён глядзеy вакол, не разумеючы, дзе знаходзiцца. Яму патрэбны быy час, каб прыйсцi y сябе. Але Вацлава Яyгенавiча гэта мала хвалявала. Ён грубавата адсунуy сына yбок, схапiy юнака за плечы, страсянуy.

– Шо ты yбачыy?

– Яго атруцiлi, ? крывячыся, адказаy Данiл.

– Не! ? захлынаючыся паветрам, вохнула Алена.

Алесь спачувальна зiрнуy на яе, працягнуy руку, каб прытулiць да сябе. Яна адхiснулася.

– Чым? ? Вацлаy Яyгенавiч так сцiснуy рукi, што Данiл зашыпеy ад болю.

На дзiва, гэта спрацавала працверажальна. Хлопец нарэшце перастаy трэсцiся, сфакусiраваy позiрк.

– Нешта было y алкаголi.

– Не можа быць. Я вынес усё з хаты.

– Вiдаць, не yсё, ? стомлена пацiснуy плячыма юнак. ? Альбо гарэлку прынёс суразмоyнiк.

Данiл акуратна падбiраy словы, нiбы шукаy сярод багны цвёрдую глебу. Ён выглядаy разгубленым, нават спалоханым.

– Якi суразмоyнiк? Ты бачыy, хто атруцiy?

– Вайсковец. У шэрым касцюме.

Алесь закусiy вусны. Ён прадчуваy, што без «С.О.Н.» тут не абышлося. Але да апошняга спадзяваyся, што трагедыю можна вытлумачыць неяк iнакш.

– Гэта yсё? А iмя?

– Не ведаю.

– Што ён хацеy?

– Эм. Забiць? ? Данiл зусiм разгубiyся.

– Мда, Алесь, малавата карысцi ад тваiх пакемонаy, ? скептычна вымавiy Вацлаy Яyгенавiч, нарэшце адпусцiyшы юнака.

Алесь паглядзеy на Данiка. Уважлiва, цяжка. Нешта ён недагаворваy. Але памiж лабiрынтаyцамi i бацькам Алесь заyсёды абiраy першых.

– Здольнасцi ? справа непрадказальная, бацька.

– Не супраць, калi я выйду на вулiцу? ? Данiл няyпэyнена зiрнуy на Алеся. ? Мне трэба паветра.

Алесь выйшаy услед за Данiлам. Алена расплакалася канчаткова ? глядзець на гэта ён не мог, а дапамагчы яна б не дазволiла. На вулiцы пахла талым снегам. Вецер ператвараy лужыны y неспакойныя акiяны. Па адной з iх, нiбы адчайны сёрфер, бегаy дубовы лiсток. Да апошняга трымаyся ? цяпер вось сарвала, калi yжо набрынялi свежыя пупышкi. Мабыць, Беларусi надыходзiy час, як таму лiстку, перастаць трымацца, саступiць месца новай культуры, новай нацыi?

– Ты не yсё сказаy, праyда?

Данiл сядзеy на лаyцы ля пад’езда, разгублена разглядаючы yласныя далонi, цiха вымавiy:

– Ён можа быць звязаны з гэтым усiм, твой бацька. Алесь не быy здзiyлены. Бацька працаваy над даследаваннямi разам з дзядулем i Ігнатам. Ён, праyда, у адрозненне ад калег, шукаy не падставу з’яyлення здольнасцяy, а тое, як можна ад iх пазбавiцца. Як можна зрабiць сына нармальным. Ігнат жа, наадварот, хацеy, каб у дачкi здольнасцi нарэшце з’явiлiся. Яны часта спрачалiся з гэтай нагоды. Але цi мог бацька супрацоyнiчаць з «С.О.Н.», вывесцi iх на дзядзьку Ігната?

– Сябра ён бы не забiy, ? хутчэй сабе, чым Данiлу, сказаy Алесь. ? Што хацеy ад Ігната мужчына y шэрым?

Больш за yсё Алесю хацелася выкiнуць з пазла бацьку. Якiмi б нi былi iх адносiны, ён любiy гэтага чалавека.

– Ён шукаy нататнiк. З формулай. Я так зразумеy, гэта нейкая «вакцына беларускасцi».

Алесь збялеy. Ён нiколi не чуy ад дзядулi нiчога падобнага. Аднак хiба гэта аргумент? Стары мог схаваць ад унука iнфармацыю, якая б пагражала ягонаму жыццю. Дык, можа, смерць дзеда i смерць Ігната звязаныя мiж сабой? Можа, бацька зведаy, што гэта yсяго толькi «вакцына», для якой можна распрацаваць супрацьяддзе? Не, не трэба yблытваць бацьку. Вiдаць, «С.О.Н.» проста дыхае iм у патылiцу.

– Дзядзька Ігнат яму не даy нiякага нататнiка, праyда ж?

– Ён сам узяy, ? яyна не разумеючы yсёй катастрофы, адказаy Данiл.

Алесь сцiснуy пальцамi скронi.

– Гэта канец…




Парэнчы


Яны стаялi ля самага yвахода, прыхiленыя да сцяны. Звычайныя парэнчы, хiба што мармуровыя ды на дзiва шырокiя. Дакладней, кавалак ад iх. Алесь задумлiва вадзiy пальцамi па шурпатай паверхнi. Немагчыма паверыць. Яр усё ж такi зрабiy гэта. Знайшоy рэч, згубленую яшчэ падчас руйнавання Купалаyскага музея.

Нарэшце ён мог даведацца праyду. Хаця б пра нешта. Хаця б невялiкi кавалачак, устойлiвая выспачка праyды y плынi мiфаy, якiмi захлыналiся рэшткi беларускай гiсторыi. Нарэшце y яго быy нехта, хто мог у гэтым дапамагчы. Гэта ж трэба так, каб менавiта зараз, каб адначасова i парэнчы, i Данiл ? два складнiкi для разгадкi, пра якую марыy з пад- леткавага yзросту.

– Мяркуецца, што ён праз iх перакулiyся. Упаy у лесвiчны пралёт. Цi то сам, цi то нехта дапамог. Я хачу зведаць, як так атрымалася. Калi ласка.

Зноy гэты кiвок, халодны, стрыманы. Кшталту «Будзе зроблена, бос». Юнак зрабiy крок у бок парэнчаy, замёр. Утаропiyся на Алеся вачамi колеру беларускай багны.

– Чаму яны y тваiм кабiнеце, а не y Сховiшчы?

Алесь ледзь утрымаyся, каб не сцепануцца. Яны абодва разумелi, чаму так. Але вымаyляць гэта было неяк няёмка. Як можна не давяраць такому ж, як ты?

– Не паспелi яшчэ занесцi. Яраслаy толькi прывёз…

– Пакажы мне, калi ласка, Сховiшча, Алесь, ? спакойна папрасiy Данiл.

Алесь вытрываy яшчэ адзiн пранiзлiвы позiрк. Гэта y яго тут здольнасцi загадваць людзям.

– Крыху пазней.

Данiл моyчкi паклаy далонi на парэнчы.


* * *

Паyз яго па шырокiм змрачнаватым холе з вялiзнымi квадратнымi калонамi, нiкуды асаблiва не спяшаючыся, шпацыравалi людзi. Мужчына y нязграбным касцюме ды з валiзай цiха абмяркоyваy нешта з iншым мужчынам. Ішла па сваiх справах жанчына y фартуху са стосам бялiзны. Наперадзе была бачная шырокая лесвiца з тымi самымi парэнчамi, але наблiзiцца да яе Данiл чамусьцi не змог. Нешта адштурхнула яго, бы пругкая мембрана. Ён паспрабаваy яшчэ раз, прыклаyшы крыху больш намаганняy, i перад вачыма паплыло.

– Данiл… ? Алесь нахiлiyся, каб убачыць ягоны твар.

– Нiчога не атрымлiваецца.

– Паспрабуй яшчэ раз. Сканцэнтруйся на яго смерцi. Думай пра яе. Калi ласка.

Данiл адчуваy, што здольнасцi здраджваюць яму. Нiбы нешта не пускала яго да праyды.

Ён яшчэ раз паклаy рукi на парэнчы i зноy апынуyся на першым паверсе. Мернае сноyданне цяпер было парушанае. Людзi згуртавалiся вакол знявечанага, зламанага цела y некалькiх кроках ад яго. Наверсе, там, адкуль чалавек мог упасцi ? нейкi размыты шэры сiлуэт. Данiл напружыy зрок, аднак не змог вызначыць нi полу, нi yзросту.

На гэты раз ён лёгка yзляцеy па лесвiцы. Фiгура нават не зварухнулася. І колькi б ён нi наблiжаyся ? заставалася размытай. Перад Данiлам плыy шэры, нiбы з дыму i туманоy, згустак, якi набыy форму чалавека. Рысы твару ? таго, што павiнна iм быць, ? увесь час змянялiся, i часам ён пазнаваy людзей, якiх бачыy на партрэтах у бiблiятэцы «Лабiрынта».

Сапега, Вiтаyт, Караткевiч, невядомы, Калiноyскi, Ластоyскi, Быкаy, невядомы, Генiюш, Багдановiч, Скарына, невядомы, Гарэцкi, Гусоyскi, Купала…

Цела зрабiлася мяккiм i непаслухмяным, як забытае на сонцы масла. Галава пацяжэла, вочы заплюшчвалiся. Юнак зрабiy крок да iстоты. Яна клiкала. Яна запрашала. Яму хацелася стаць адным з iх, гэтых твараy.


* * *

Алесь, збялелы, але спакойны, моцна сцiскаy запясцi юнака, адцягваючы ад парэнчаy. Хоць такога ён раней не бачыy, здзiyляцца часу не было. Ён добра страсянуy Данiла за плечы, папляскаy па шчоках. Юнак скрывiyся, паматляy галавой ды расплюшчыy вочы. У iх стаяy неспакой.

– Ты yчапiyся y парэнчы ? не адарваць…

Данiк сутаргава вызвалiyся з Алесевых рук, хутка нацягнуy рукавы.

– Я y парадку.

– Што ты бачыy? Хто гэта быy?

– Чалавек, ? юнак зноy паматляy галавой. ? Мужчына.

Няyпэyнена зiрнуy на Алеся. Быццам яго напалохала тое, што ён убачыy. Не дзiва.

– Ён быy адзiн?

Яму не хацелася прыспешваць хлопца, трэба было даць яму прыйсцi y сябе. Але так карцела задаваць пытаннi.

– Я бачыy аднаго. Я не бачыy, як ён зрабiy гэта… Толькi як ён стаяy i глядзеy. Унiз.

Дык, можа, усё ж такi?.. Не, не yбачыy бы Данiк звычайнага разяваку. Гэта быy забойца. Дакладна.

– Ты не запомнiy твар?

– Я не разглядзеy. Ён быy у шэрым, ? Данiл стомлена пацёр далонямi вочы, выдыхнуy.

Алесь стрымана кiyнуy ды паляпаy хлапца па плячы.

Насамрэч, якая рознiца, хто менавiта гэта быy.

Галоyнае, што не сам. Гэта была Сiстэма.




Данiл Арлоy


Сасiскi ? колцамi, сыр ? кубiкамi, два яйкi, соль. Трэба паразмаyляць з хросным. Усё y адзiн кубак. Чаму яму не распавядалi пра нататнiк? Размяшаць. Чаму не папярэдзiлi пра забойства? У мiкрахвалёyку. Навошта yвогуле было забiваць? У другi кубак ? дзве лыжкi кавы, дзве лыжкi цукру, кiпень. Трэба ехаць у офiс. Размяшаць.

Данiл санлiва апусцiyся на адзiны на кухнi зэдлiк. У яго кватэры быy мiнiмум мэблi, мiнiмум рэчаy. Бо yспамiны налiпалi на yсё хутчэй за адбiткi пальцаy. Яму доyга давялося прызвычайвацца да здольнасцяy. Першы час ён нават насiy пальчаткi, бо кожны дотык выклiкаy мроi.

Юнак павольна зрабiy глыток кавы. Усё, чаго яму зараз хацелася, ? зноy апынуцца y цiхай, пыльнаватай Лабараторыi, падалей ад таго, што адбывалася y рэальным жыццi. Ён быy не падрыхтаваны. Не падрыхтаваны сутыкнуцца з такiмi, як ён, а потым зведаць, што гэта yсяго толькi пачварныя вопыты вар’ята-вучонага. Усяго толькi нейкая вакцына. Ён быy не падрыхтаваны да забойстваy.

Да таго ж iдэя «Лабiрынта» больш не здавалася памылковай. Яны захоyвалi значна больш спадчыны, чым «Система Охраны Наследия». Таму што не арыентавалiся на iдэалогiю, не падпарадкоyвалiся кiроyчаму апарату. А чым касцёл Святога Роха быy горшы за Пакроyскi сабор? Чаму адзiн iснуе, а ад iншага засталiся толькi yспамiны? Чым Генiюш горшая за Ахматаву? Чым Манюшка горшы за Мусаргскага? Чаму з цэнтра Мiнска знiк помнiк Якубу Коласу? Чаму Купалаyскi сквер стаy Свiслацкiм? Таму што так зручна «Первому округу», то-бок Маскве? Чым больш у яе «исконно русских» тэрыторый, тым больш уплыву у Аб’яднаннi Рэспублiк?

Запiшчала мiкрахвалёyка. Данiл дастаy немудрагелiсты амлет, якi yжо сабраyся выйсцi за межы кубка, i задумлiва стаy калупаць яго вiдэльцам.

Якi сэнс ва yсiх гэтых разважаннях? Усё роyна яму супраць сiстэмы не iсцi. Ён усяго толькi вiнцiк. Эдуард Львовiч меy рацыю. Такiя, як ён, без Сiстэмы не iснуюць. І yсё ж такi трэба з iм пагутарыць. Спытаць пра нататнiк. Распавесцi пра парэнчы i пра тое, як дзiyна павялi сябе здольнасцi.

Данiк уключыy ваду, сунуy пад напор кубак i замёр, назiраючы за тым, як ён хутка напаyняецца i вада лiецца праз край. Яна дапамагала. Змывала yспамiны, пакуль яны не паспелi замацавацца.


* * *

На лаyцы ля пад’езда сядзеy юнак. Спартовы касцюм (як толькi яму не холадна?), дарагiя красоyкi, рукi y татуiроyках, тэлефон, навушнiкi. Хлапца вiдавочна больш цiкавiy iнтэрнэт, чым навакольны свет. Але Данiл прайшоy паyз яго павольна, каб не выдаць неспакою. Той нават галавы не yзняy. І калi Данiл ужо гатовы быy абазваць сябе панiкёрам i параноiкам, раптам пачуy з-за спiны:

– Не рабi глупстваy.

– Это вы мне? ? стрымана пацiкавiyся ён.

Юнак з тэлефонам цяжка yзняyся з лаyкi, быццам яго чакала няпростая, але неабходная праца. Зняy навушнiкi, пiльна паглядзеy на Данiла спадылба.

Данiл сцiснуy i расцiснуy кулакi, каб пазбавiцца сумесi захаплення i страху, якая разлiвалася yнутры. Ён ведаy гэтага чалавека. Дакладней, бачыy яго на адзiным здымку, якi меyся y «С.О.Н.». Толькi нiхто яшчэ не здолеy давесцi, што гэта сапраyдны чалец «Лабiрынта», а не yдалая Алесева мiстыфiкацыя. Таму што акрамя здымка не было больш нiчога. Нават iмёны крэслiлiся штомесяц. Ляксей, Яyген, Мiхась, Кастусь…

– Яраслаy, ? юнак, усмiхаючыся, працягнуy далонь. Данiл ледзь стрымаy жаданне скарыстацца здольнасцямi. Надта безабаронным ён будзе y гэты момант.

– У Алеся да цябе справа.

– У мяне i свае справы ёсць, ? незадаволена мармытнуy юнак.

– Яны пачакаюць.

Данiлу не хацелася спрачацца. І не таму, што Яраслаy вiдавочна быy фiзiчна мацнейшы. Хацелася разгадаць яго. Эдуард Львовiч, сапраyды, можа i пачакаць.

Машына Яраслава выглядала так, нiбы яе альбо толькi што набылi, альбо yзялi y пракат. Ён кiраваy упэyнена, але агрэсiyна. Суцэльныя рэзкiя рухi, абгоны ды раптоyныя павароты. Быццам за iмi хто гнаyся.

– Што там за справа? ? пацiкавiyся Данiл, зашпiльваючы пас бяспекi.

– Трэба пацвердзiць аyтэнтычнасць адной рэчы. Данiл усмiхнуyся. Ён прызвычаiyся, што самае каштоyнае, самае патрэбнае y iм ? гэта здольнасцi. Без iх ён наyрад цi камусьцi быy патрэбны. Ён прызвычаiyся, i yсё адно гэта закранала.

– Як вы рабiлi гэта раней?

– Алесь можа прымусiць казаць праyду. А я… Я чытаю думкi. Але гэта даволi бессэнсоyная здольнасць, ? абыякава, быццам нейкую нудоту, вымавiy Яр.

Данiл зноy адчуваy холад знутры. Толькi цяпер не было захаплення. Быy толькi страх.

– Чаму ж яна бессэнсоyная? ? прымусiyшы сябе супакоiцца, пацiкавiyся юнак.

– Таму што драйвер не yсталяваны. Я чую толькi беларускамоyных.

– Ты чытаy мае думкi, там, ля пад’езда? Ты сказаy: «Не рабi глупстваy».

– А ты збiраyся рабiць глупствы? ? Яр адарваyся ад дарогi, кплiва зiрнуy на Данiла.

– Чаму Алесь не патэлефанаваy мне? Альбо чаму не прыехаy сам? Гэта праверка? Цябе падаслалi, каб праверыць, цi не хаваю я чагосьцi? У сваiх думках, ? апошнiя словы ён вымавiy падкрэслена здзеклiва.

– Мяне нiхто не «падсылаy», ? спакойна адказаy Яраслаy. ? Я сам вырашыy цябе праверыць.

– І як я табе?

– Ды нармальна пакуль, ? абыякава пацiснуy плячыма юнак.

Значыць, пашанцавала? Распытваць далей было б поyным дурноццем. Наyрад цi Яраслаy быy бы такi спакойны, калi б ведаy праyду.

Теперь нужно быть аккуратнее.


* * *

Цяжкi залаты пярсцёнак упаy на далонь.

Рака, неверагодна шырокая, але спакойная, годна несла хвалi yдалеч. І хоць яна здавалася разы y тры шырэйшай, чым ён бачыy яе апошнi раз, Данiл нi з чым не змог бы пераблытаць гэты пагорак, дзе Палата сустракалася з Заходняй Дзвiной. Толькi белых стромкiх веж Сафii за спiнай не было.

Па Дзвiне iшлi караблi. Доyгiя чаyны на вёслах, з гнутымi насамi, падобныя да дракараy. На вялiзным дрэве ля самага схiлу сядзела драпежная птушка, не зводзячы вачэй з гэтых караблёy. Нiбы намагалася сваiм вострым зрокам упiльнаваць пагрозу.

На лапцы y яе нешта блiснула. Данiл падышоy блiжэй, каб лепш разглядзець, i замёр у поyнай разгубленасцi. Гэты пярсцёнак насiла… Птушка? Драпежнiк працягла закрычаy ды сарваyся з галiны. Крылы хлопалi перад тварам. Ногi не слухалiся. Данiл сцiснуyся ды зажмурыyся.

Праз хвiлiну расплюшчыy вочы, аднак перад сабой убачыy толькi цемру. І два насцярожаныя зялёныя вокi.

Зрок паступова прызвычайваyся.

З цiхiм, нават мяккiм рыканнем да юнака наблiжаyся вялiзны чорны воyк. Данiл разгублена зрабiy крок назад.

Воyк падышоy зусiм блiзка. У вачах яго не было злосцi.

Толькi бязмежнае веданне. У руку ткнулася халодная, вiльготная, як у сабакi, пыса.

Хлапец адчуy гарачыню iкластай пашчы i цяжар пярсцёнка на далонi.

Ён глядзеy на пярсцёнак, не зводзячы вачэй, а наваколле паступова набывала звыклыя рысы.

– Што ты бачыy?

Данiл пакруцiy галавой.

– Нейкi набор кадраy, нiяк мiж сабой не звязаных. І тым больш не звязаных з пярсцёнкам.

Алесь пераглянуyся з Ярам, якi yсё яшчэ стаяy за спiнай Данiла.

– Ну, у Лiкi таксама не атрымалася выклiкаць прывiд уладара, ? заyважыy той.

– Я пакуль пакiну яго y Сховiшчы…

Данiл ведаy, каго толькi што бачыy. Усяслаy Чарадзей ? iстота магiчная ва yсiх сэнсах. Настолькi магiчная, што з яго здольнасцямi адбылося нешта абсалютна невытлумачальнае. Мроi нiколi раней з iм не yзаемадзейнiчалi…

Няyжо чалавек можа ператварацца y жывёлу? Калi так, чаму ён бачыy князя менавiта y гэтым аблiччы? Альбо гэта yсяго толькi чарговы збой праграмы?




Незалежная Рэспублiка Мроя


Двойчы запар здольнасцi здраджвалi яму. Усведамленне гэтага не проста палохала ? прымушала панiкаваць. Хто ён без iх? Каму ён патрэбны?

Мабыць, праблема не y здольнасцях, а y гiсторыi? Усё ж такi гэта было даyно. Мабыць, нешта зацёрлася, як на старым дыску? Мабыць, чалавечая свядомасць недастаткова дасканалая, каб правiльна yспрымаць гiстарычныя падзеi?

Ісцi да Эдуарда Львовiча расхацелася. Па-першае, ён не ведаy, калi пачалiся глюкi. Мабыць, на кватэры y дзядзькi Ігната ён таксама бачыy няпраyду? Па-другое, нават калi тады здольнасцi яшчэ працавалi слушна, дык цяпер дакладна не вельмi. А без iх ён Сiстэме не патрэбны. Яго выкiнуць, як зламаную ляльку. У лепшым выпадку.

Усё, што яму заставалася, ? праверыць здольнасцi. Зазiрнуць ва yласнае мiнулае. У тое, што ён бачыy на свае вочы. Фiзiчна гэта было лягчэй ? яго не муцiла i не трэсла, калi ён вяртаyся. Але маральна…

Ён сканцэнтравана аглядаy пакой. Трэба было абраць нешта, што мела для яго значнасць, што паyплывала на лёс, ? шараговая рэч не падыдзе. Ён не адрознiy бы праyду ад скажэння, калi б глядзеy, як учора гатаваy яечню. Бо ён не памятаy такiх дробязяy.

Дыск блiснуy адлюстраваннем лямпачкi. Юнак задумлiва крутануy яго на пальцы. Тое, што трэба. Зацiснуy памiж далоняy. Апошнi раз, калi ён слухаy «N.R.M.»…


* * *

Нарэшце ён мог слухаць музыку гучна, не затыкаючы вушы навушнiкамi. Бацька трэцi дзень быy у камандзiроyцы, мацi працавала дапазна. А значыць ? нiякага кантролю. Нiякiх папрокаy i дакораy.

		Калi за мною прыйдуць санiтары,
		Маю гiтару iм не аддавай.
		Глядзi, не аддавай маю гiтару.
		Вазьмi маю гiтару ды спявай.[4 - N.R.M. «Песнi пра каханне».]

Званок у дзверы. На ганку стаяла светлавалосая прыгажуня y лёгкай сукенцы. Дакранешся ? адчуеш гарачыню цела. Ён толькi пра гэта i мог думаць. Пакласцi рукi на талiю, блiзка да крутых сцёгнаy, крыху сабраць пальцамi мяккую тканiну. Прыцягнуць да сябе, сцiснуць у абдымках, каб яна ажно пiскнула. У жарт, канешне.

		Няхай мая yдача зноyку плача,
		I зноyку мне гамон, няхай, няхай.
		Пакуль трубiць труба i вочы бачаць,
		Спявай, спявай мне песнi пра каха…
		Спявай мне песнi пра каханне.[5 - N.R.M. «Песнi пра каханне».]

– Ты опять это слушаешь? Оу, ты один дома? ? яна, здымаючы y калiдоры абцасы, гарэзлiва yсмiхнулася.

Ён кiyнуy. Кiнула y жар, запалалi шчокi. Глыбокi yдых. Крок наперад.

– Я тебе принесла кое-что… Разбирали вещи, что остались от бабушки. Я подумала, тебе понравится.

У руках яе з’явiлася кнiга. Пацёртая, растрапаная, са скрыyленымi ад вiльгацi i чалавечых пальцаy старонкамi ? вiдаць, чытаная шмат разоy. На вокладцы: «Забiць нягоднiка, альбо гульня y Альбарутэнiю», Людмiла Рублеyская. Ён глядзеy на яе здзiyлена i захоплена. Не пабаялася ж. А потым пацалаваy. Моцна, па-сапраyднаму.


* * *

Сэрца тахкала недзе y скронях. Дыск выслiзнуy са спацелых далоняy. Па спiне бегалi агiдныя мурашы. Усё было зусiм не так.

У той дзень Машка сапраyды зайшла да яго. І была апранутая неверагодна спакушальна. Толькi адзiнымi яе праyдзiвымi словамi былi першыя. «Ты опять это слушаешь?»

Пасля гэтага яна не дарыла кнiг, не смяялася i не цалавалася. Яна крычала ды плакала. Казала, што ён з’ехаy з глузду, што яна прабачыла б нават здраду, але на гэта за- плюшчыць вочы не зможа, што на памерлых мовах гутараць толькi апантаныя вычварэнцы i што ён аднойчы стане нацыстам. Ён маyчаy. Не апраyдваyся, не прасiy, не супакойваy. Толькi калi яна скiравалася да дзвярэй, калоцячыся ад злосцi, замест «Застанься», якое так хацелася вымавiць, цiха заyважыy: «Яна не памерла».

Калi б яна не сышла, ён бы нiколi не з’ехаy з Эдам у Мiнск. Ён бы да галаyнога болю выцiскаy з сябе рускiя словы. Ён бы бясконцую колькасць разоy прызнаваy сябе вiнаватым i прасiy прабачэння, каб толькi быць з ёй. А значыць, нiколi не трапiy бы y «Лабiрынт». І не прачытаy бы «Гульню y Альбарутэнiю». Якую яму насамрэч падарыла Лiка.




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/alina-dlatouskaya/gen-zyamli/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.



notes


Примечания





1


Уладзiмiр Караткевiч «Ладдзя Роспачы».




2


Тамсама.




3


Вацлаy Ластоyскi «Лабiрынты».




4


N.R.M. «Песнi пра каханне».




5


N.R.M. «Песнi пра каханне».


