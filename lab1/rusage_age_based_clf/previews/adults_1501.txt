Гiсторыi y прыцемках (зборнiк)
Змiцер Дзядзенка


Бiблiятэка Саюза беларускiх пiсьменнiкаy «Кнiгарня пiсьменнiка» #67
Творы Змiтра Дзядзенкi, якiя yвайшлi y кнiгу «Гiсторыi y прыцемках», вызначаюцца цiкавасцю да таямнiчага i неспазнанага, а таксама вострасюжэтнасцю. Героi твораy спрабуюць разгадаць загадкi, паходжанне якiх губляецца y прыцемках гiсторыi. Гэта характэрна як для мiстычнага апавядання «Яйкi птушкi Рух», так i для дэтэктыyных аповесцяy «Голем з Малой Мар’ямпольскай» i «Вуаерыст».





Змiцер Дзядзенка

Гiсторыi y прыцемках





© Дзядзенка З., 2015

© ГА «Саюз беларускiх пiсьменнiкаy», 2015

© ПУП «Кнiгазбор», 2015

© Распаyсюджванне. ТАА «Электронная кнiгарня», 2016





Яйкi птушкi рух


Слаyка Мангол нахiлiy галаву i паглядзеy на чалавека, якi ляжаy перад iм на цэментовай падлозе. Упёрты, сука! Зрэшты, Мангол ведаy, што «халяyных» грошай не бывае i yсе iх трэба адпрацоyваць.

Голая лямпачка пад невысокай столлю хiснулася yбакi, i y жаyтлявым няроyным святле y iстэрычным танцы замiтусiлiся святло i ценi. Мангол пабачыy, што y збiтага iм на горкi яблык чалавека заварушылiся раскрываyленыя вусны. Ён штосьцi шаптаy, звяртаючыся цi то да свайго ката, цi то да невядомага анёла-ахоyнiка. Рукi збiтага бяссiльна драпалi падлогу. Але цэмент не прашкрабеш!

Мангол не збiраyся забiваць сваю yпёртую ахвяру. Яму далi заданне «раскалоць», прымусiць загаварыць. Гэта значыць, збiваць трэба было так, каб настрашыць больш, чым нанесцi непапраyнае шкоды.

І тут Манголу прыйшла y галаву думка. Ён пасадзiy чалавека, паклаy яго руку на стол i yзяy малаток. Мангол загаварыy павольна, каб да збiтага дайшоy сэнс словаy. Ён жа, здаецца, скульптар? Значыць, рукi яму патрэбныя для працы. Ён, Мангол, забiваць скульптара не будзе – ён зробiць так, каб той усё жыццё шкадаваy пра сваё неабдуманае рашэнне. Ну што, усё ясна? Будзем далей гуляцца y маyчанку цi скажам урэшце, дзе ляжаць тыя яйкi?

Чалавек паглядзеy на Мангола i раптам… Раптам ён рассмяяyся! Глядзець на тое, як смех вырываецца бурбалкамi з крывавых чырвона-чорных вуснаy, было непрыемна. Мангол загадаy, каб той сцiх.

Смех абарваyся на высокай ноце:

– Дык, значыць, яны табе нiчога не сказалi? Не патлумачылi?.. Ну, яны, тыя, хто замовiy мяне… Я раскажу, але гэта доyга. Можна вады?

Спярша чалавек гаварыy перарывiста, з доyгiмi паyзамi. Потым яны сталi крыху карацейшымi.


* * *

Я не скульптар, я мастацтвазнаyца. Дакладней, займаюся гiсторыяй мастацтва. У тым сэнсе, што я хутчэй архiyны чарвяк. Мой занятак – не стварэнне карцiн i скульптураy, а словы i вобразы, якiя нанiзваюцца на гэтую рукатворную аснову. Калi параyнаць мастака з чарупiнай, якая дорыць нам перлiну, то я – дыядэма, у якую гэтая перлiна yстаyляецца. Разумею, нясцiпла, але…

У маёй працы, падрабязнасцяy якой я зараз расказваць не буду, каб не нагаворваць лiшняга… дык вось, у маёй працы ёсць свая спецыфiка – я працую са старымi дакументамi. Не часоy вайны – старэйшымi. І не царскiмi – маiм дакументам па 300–400 гадоy. Я ж кажу – архiyны чарвяк, спажывальнiк зжаyцелых шаматкiх паперак… Так-так, не пераключаюся.

Неяк, корпаючыся y гэтых старых дакументах i разбiраючы мудрагелiстыя завiтушкi старадаyняга пiсара, я сустрэy нечаканы запiс. Ён апiсваy падарункi, якiя павезла з сабой вялiкакняскае пасольства да двара французскага караля. У тым пералiку былi футры медзвядзёвыя, мёд гарцамi, а таксама yсялякiя цiкавосткi – напрыклад, бурштынавы бранзалет, на якiм былi выразаныя карцiны з гiсторыi Францыi. У лiку тых цiкавостак згадваецца «яек птушкi Рух пара».

Калi я пабачыy гэта, дык не даy веры сваiм вачам. Яйкi птушкi Рух – гэта ж нешта казачнае! Гэта Сiндбадмара-плаyца i «Казкi тысячы i адной ночы». Як? Як у нашыя шыроты маглi трапiць яйкi птушкi Рух? І цi тая самая гэта птушка, пра якую мы чыталi y дзiцячых казках? А можа, проста нядбайнасць перапiсчыка? Хто зараз разбярэ праз 400 гадоy…

Але з таго часу «яйкi птушкi Рух» не давалi мне спакою – я стаy шукаць згадкi пра iх у апiсаннях iншых пасольстваy. Я гартаy таyшчэзныя тамы i чхаy ад векавога пылу. Пад маiмi альцамi праплывалi чужыя лёсы, чые гаспадары даyно yжо спрахлi y сваiх магiлах. Яны звярталiся да мяне з нябыту, ажываючы на кароткiя iмгненнi, калi я чытаy iх словы, занатаваныя спрытным судовым пiсарам. І той шляхцiч Гiзыцкi, якi скардзiyся, што на яго жыццё двойчы рабiлi замах хцiвыя суседзi, ды паказваy судовым чынам сляды ад куляy у сценах свайго дома. І той мешчанiн Капыцька, якi даносiy на свайго суседа, што яшчэ 10 гадоy таму, калi быy пажар у Траецкiм манастыры, скраy пры пажары з царквы пацiр срэбраны… Вось чаму ён дзесяць гадоy маyчаy?!

Але я мала зважаy на гэтыя гiсторыi – я шукаy згадкi пра яйкi птушкi Рух. Пару разоy я пабачыy iх зноy – i зноy у пералiку падарункаy. На гэты раз атрымальнiкамi запаветных яек мусiлi стаць Папа Рымскi Урбан VІІІ ды iмператар Святарнай Рымскай iмперыi. У пасольстве да Папы iх была зноy жа пара, а iмператару дасталося адно. Але i гэтым адным яйкам, паведамлялi Вялiкаму князю паслы, iмператар застаyся дужа задаволены.

Выглядала на тое, што яйкi птушкi Рух былi асаблiвым дарункам, якi давалi нават не y кожнае пасольства. Але гэтае разуменне не праясняла для мяне таямнiцы тых яек – анi iхнага паходжання, анi мэтаy, з якiмi iх вазiлi y далёкiя краiны.

Не, вядома ж, я разумеy, што яйкi маглi быць проста дзiвацкiмi штучкамi, якiмi yсцешвалiся тагачасныя людзi. З гэткай самай дзiцячай непасрэднасцю збiраy пазней разнастайныя звыродствы y сваю куншт-камеру расiйскi iмператар Пётр Вялiкi. Гэта яшчэ i y ХІХ стагоддзi не было чымсьцi выключным: людзi стаялi блiжэй да прыроды, таму yсялякiя звыродствы i дзiвацтвы лiчылi цiкавымi для сузiрання. Адступленне ад нормы было нечым незвычайным, а не альтэрнатыyным развiццём, як прынята казаць цяпер…

Вой, пардон! Я зноy збiyся… Вяртаемся да яек, якiя так зацiкавiлi некалi мяне, а цяпер настолькi цiкавяць маiх невядомых пераследнiкаy, што яны нават не паленавалiся наняць вышыбалу звестак з маёй галавы.

Адкрыццё напаткала мяне нечакана, як тая таблiца, якую прыснiy нецвярозы расiйскi хiмiк. Як цяпер памятаю, я праглядаy альбом «Замкi Францыi». Погляд з вышынi птушынага палёту – стваральнiкi нiколi не бачылi гэтыя замкi такiмi! Побач – фотаздымкi асобных пакояy, асобных элементаy дэкору: нiзкiя столi пакояy суседзiлi на старонках з высознымi сценамi парадных залаy, статуi рыцараy (неад’емны атрыбут калiдораy у такiх замках!) перамяжалiся з габеленамi, чые фарбы былi цi не старэйшымi за тых самых рыцараy, партрэты yладальнiкаy чаргавалiся з барэльефнымi сцэнамi палявання цi бiтвы… І нечакана я пабачыy выяву барэльефа, ад якога y мяне проста заняло дыханне.

Гэта быy вядомы антычны сюжэт на тэму спароyвання Леды i Зеyса, якi прыняy аблiчча лебедзя. Сюжэт, вядома, не для дзяцей, што называецца, але старажытныя элiны непрыстойнасцяy у такiх адносiнах не бачылi – яны yсё yспрымалi як абсалютна нармалёвую, прыродную з’яву. Гэтак жа прырода выяyляецца сама па сабе, па-за межамi нашага этычнага yспрымання y фiльме «Легенда пра Нараяму» – бачылi?..

Так-так, я не адхiляюся, я працягваю. Барэльеф, пабачаны мной, належаy, вядома ж, ужо не антычнасцi, а Рэнесансу – тады творцы толькi вярталiся да адкрыцця прыгажосцi чалавечага цела!.. На барэльефе было некалькi сцэнаy. Там было спароyванне Леды i Лебедзя, потым было яйка, якое з’явiлася y вынiку гэтага саюзу, а фiнальная сцэна паказвала нараджэнне з яйка Алены Прыyкраснай – той самай, якая стала прычынай Траянскай вайны. І мармуровая статуя Алены вянчала фiнал гэтага барэльефа – яна нiбыта нараджалася не толькi з яйка, але i з папярэдняга барэльефа! Гэта была задума неверагодна прыгожая, дый увасабленне не горшае.

Але яйка! Яно найперш прывабiла маю yвагу. Я даведаyся, што iмя скульптара невядомае, а мясцовая легенда кажа, быццам бы скульптара, якi стварыy гэтую прыгажосць, i не было зусiм. Паводле легенды, мясцовы барон прывёз з крыжовага паходу з далёкiх усходнiх земляy не толькi золата, але i яйка птушкi Рух! І з дапамогай свайго прыдворнага алхiмiка ён стварыy з гэтага яйка скульптуру Алены Прыyкраснай. Легенда нахвальвала здольнасцi алхiмiка, якi здолеy вывесцi з яйка такi цуд, i процiпастаyляла яго няздарам, што з яек птушкi Рух панастваралi адно гаргульяy ды iншых пачвараy, якiх можна бачыць не толькi на Саборы Парыжскай Божай Мацi, але i на мностве iншых сабораy ды замкаy.

Маё yзрушэнне было настолькi моцным, што я проста не мог уседзець на месцы – я пайшоy бадзяцца па горадзе. Перада мной адкрыyся цуд! Я фактычна быy у нечым уладальнiкам легенды, i адзiн я ва yсiм свеце ведаy, што легенда iснавала насамрэч. А магчыма… Магчыма, яна iснуе i дагэтуль!

Толькi позна yвечары, вяртаючыся дадому, я заyважыy, што y той зусiм не спякотны кастрычнiцкi дзень я сышоy з дому y пiнжаку i хатнiх тапачках. Падазраю, што сустрэчныя на мяне касавурылiся, але прынамсi нiкога са знаёмых я не напаткаy.

Цяпер мяне больш не цiкавiла, у якiя краiны пасольствы вывозiлi яйкi птушкi Рух. Іншае сталася маёй iдэяй фiкс – цяпер мне карцела знайсцi самое яйка. Як апантаны, я перагортваy старонкi манускрыптаy i тоyстыя старонкi судовых кнiг – у гэтым папяровым моры я шукаy сваю перлiну, адгадку сваёй таямнiцы. Адкуль бралiся яйкi таямнiчай птушкi? Калi iх вывозiлi раз-пораз, значыць, аднекуль iх бралi! Адкуль? Цi жылi y нас птушкi Рух? Альбо недзе захавалася цэлае радовiшча тых яек? Калi яны захавалiся з нейкiх дагiстарычных часiнаy, то, магчыма, гэтым i тлумачыцца тая акалiчнасць, што з яек з’яyлялiся каменныя статуi? Безлiч пытанняy апанавала мяне, i я не мог даць адказы на iх.


* * *

Мангол моyчкi слухаy, зрэдзьчас згодна кiваючы. Інструкцыi, дадзеныя яму, былi дакладныя. Калi акулярнiк захоча гаварыць – хай гаворыць: усё сказанае iм запiсваецца на yключаны магнiтафон. Пакуль акулярнiк гаворыць, Мангол не павiнен замiнаць яму…


* * *

Чытанне старадаyнiх манускрыптаy апанавала мяне. Цяпер я чытаy уперамешку: мемуары магнатаy iшлi следам за судовымi справамi, алхiмiчныя зборнiкi ляжалi y адным стосе з кнiгамi па вядзеннi гаспадаркi, трактаты па мастацтве y маiх руках змянялiся трактатамi для паляyнiчых. Мне адкрываyся нечуваны сусвет! Я нават не yяyляy, колькi астролагаy i алхiмiкаy жылi y нашым краi. У iхных кампэндыумах i грымуарах я раз-пораз сустракаy згадку пра яйка птушкi Рух: разам з iм абавязкова згадвалася саламандра – сiмвал агню. У кнiгах па гаспадарцы таямнiчае яйка фiгуравала толькi мiмаходзь: маyляy, яно можа стаць цудоyнай аздобай шляхецкага палацыка альбо сядзiбы – i больш анi слова!

Самымi багатымi на згадкi былi, вядома ж, мемуары i судовыя кнiгi. Не скажу, каб гэтыя дакументы нагадвалi даведнiк па птушкагадоyлi, але прынамсi патрэбныя мне згадкi там можна было знайсцi даволi часта. Якiя гiсторыi траплялi мне y рукi! Напрыклад, Багуслаy Радзiвiл ахвяраваy вiленскiм езуiтам залаты каyчэжац iталiйскай работы i яйка птушкi Рух. Князi Друцкiя-Любецкiя судзiлiся з магнацкiм родам Стэткевiчаy за валоданне яйкам птушкi Рух i лесам каля Баркалабава, прычым яйка ацэньвалася даражэй за лес. У скарзе каралю i вялiкаму князю амсцiслаyскi шляхцiч Мядзвецкi даносiy на свайго суседа Сапешку, што той Сапешка гвалтоyным чынам на яго маёнтак учынiy наезд i пабраy майна каштоyнага багата. А мiж таго майна было яйка птушкi Рух, што перадавалася як радавая каштоyнасць ужо цягам некалькiх каленаy ад часоy Жыгiмонта Старога, калi продак Мядзвецкага Юры тое каштоyнае яйка прывёз як паходную здабычу…

Я дзякаваy Богу за тое, што беларуская шляхта так любiла судзiцца! Іначай бы мне нiколi не даведацца пра чарнакнiжнiка Бальтазара Буцкага, якi жыy пры двары Агiнскiх на пачатку XVІІІ стагоддзя. Яго звiнавацiлi y чорнай магii ды зласлоyi на Духа Святога – дастатковы грэх, каб апынуцца на вогнiшчы. На судзе збянтэжаны алхiмiк тлумачыy, што шукаy фiласофскi камень, каб ператвараць металы y золата, i нiчога агiднага Богу y тым няма. Ён казаy, што д’ябла не yшаноyваy, а тая iстота, якую напалоханыя шляхецкiя служкi бачылi y яго, называецца саламандра, яна жыве y агнi. Менавiта яе ён, названы Бальтазар Буцкi, кiдаy у агонь дзеля сваiх алхiмiчных пошукаy. І менавiта дзякуючы ёй з’явiлiся тыя мармуровыя статуi, што аздабляюць палац ягамосцяy Агiнскiх. Бо саламандра дапамагае падтрымлiваць цягам некалькiх дзён бесперапынны агонь, нават калi сам алхiмiк ад стомленасцi засне. А апаленыя на бесперапынным агнi яйкi птушкi Рух, на якiя так багатыя мсцiслаyскiя yладаннi Агiнскiх, урэшце расколваюцца i спараджаюць на свет тыя статуi нечуванай анёльскай прыгажосцi. Іншага спосабу атрымаць iх няма, бо расколатыя yручную, без агню, яйкi рассыпаюцца дробным друзам – пра гэта вядома здавён.

І далей казаy Бальтазар Буцкi, што не yзносiy ён праклёны на iмя Духа Святога i не выклiкаy д’яблаy, а сам сабе паyтараy услых рэцэпты рэчываy, якi трэба дадаваць у агонь пад яйкам птушкi Рух, пакуль яно награецца. І няма y тых словах нiчога шатанскага: сульфур – гэта сера, мэркурыё – азначае ртуць, салетра… Але вымушаны быy замоyкнуць на патрабаванне суда, бо суддзя палiчыy гэта за магчымае чарнакнiжнiцтва.

Словам, не yдалося алхiмiку пераканаць суд у сваёй невiнаватасцi: расплаyлены свiнец навек запячатаy горла, якое вывяргала агiдныя блюзнерствы…

Затое я з гэтай гiсторыi атрымаy амаль цэласную тэхналогiю на абыходжанне з яйкам птушкi Рух.

Прыкладна y той жа час я адчуy, што за мной сочаць: разпораз я бачыy, як мяне зранку ад дома да архiва праводзiць адзiн i той самы каржакаваты чалавек у скураной куртцы, а yвечары ён жа iдзе за мной назад. Потым я заyважыy, што y маю адсутнасць кватэру наведалi пабочныя госцi: яны нiчога не забралi, аднак мае выпiскi, датычныя яек птушкi Рух, былi перагледжаныя, бо складзеныя крыху не y тым парадку, як гэта рабiy я. Я памяняy замкi дома, але мала yстурбаваyся гэтым вiзiтам: красцi y мяне не было чаго, а яйкi птушкi Рух маглi зацiкавiць толькi такога ж фанатыка, у якога я на той момант ператварыyся. Вiзiцёры – гэта, вядома, непрыемна, але я разумеy, што мiлiцыя iмi займацца не будзе: у газетах столькi пiшуць пра iхную марную барацьбу з арганiзаванай злачыннасцю i рэкецiрскiмi групоyкамi, што дарма было б спадзявацца, быццам яны кiнуць усё i стануць займацца маёй кватэрай, з якой нiчога не знiкла.

Потым здарылася штосьцi незвычайнае. У адзiн з красавiцкiх дзён у сваёй паштовай скрынi я знайшоy часопiс, якi не выпiсваy. Гэта было нейкае прамыслова-iндустрыйнае выданне пра арганiзацыю працы, назву якога yжо i не згадаю. Я падумаy, што паштарка памылкова yзбагацiла мяне за кошт кагосьцi з суседзяy. Але гэтая думка цешыла мяне толькi да таго часу, пакуль я не зазiрнуy усярэдзiну часопiса. На старонцы з глыбакадумнай пазнакай «Змест» назва аднаго артыкула была абведзеная чырвоным стрыжнем – «Да гiсторыi адной авантуры 1930-х. Прамысловая вытворчасць паркавых скульптураy па саматужнiцкiх тэхналогiях».

Аyтар, чыё iмя мне нi пра што не казала, распавядаy пра эксперымент, пастаyлены y самым канцы 20-х гадоy. Паводле ягоных звестак, тады y Смаленску спрабавалi наладзiць прамысловую вытворчасць скульптураy даyнiмi метадамi. Сыравiнай для гэтых паркавых статуяy акурат i былi яйкi птушкi Рух – дакладней, аyтар называy iх яйкамi дагiстарычных птушак. У тэксце распавядалася, як нейкi прайдзiсвет i махiнатар Абрыкосаy угаварыy чыноyнiкаy з Наркамата асветы рабiць з гэтых яек статуi, якiя мусiлi yпрыгожыць савецкiя паркi. Ну, вы ж ведаеце yвесь гэты бэстыяр – розныя там дзяyчаты з вёсламi, пiянеры з горнамi i барабанамi, рабочы i сялянка… Для пачатку яму дазволiлi адкрыць невялiкую майстэрню, i ёй жа yрэшце yсё абмежавалася.

Абрыкосаyскiя скульптуры, як ён нi стараyся, атрымлiвалiся не тое што нягеглымi… Яны былi папросту антысавецкiмi, яны былi пародыяй на абвешчаную задуму. Дзяyчына замахвалася вяслом, каб адвесiць свайму вiзавi добрага кухталя, пiянер з горнам стаяy сагнуyшыся, быццам яму балеy жывот, а рабочы i сялянка з дапамогай сiмвалаy пралетарскай еднасцi вiдавочна мелiся вырашаць сваю сямейную спрэчку. І пры гэтым ва yсiх быy такi зверскi выскал на тварах, што ставiць гэтыя скульптуры y парках, прызначаных для сямейнага адпачынку, было прызнана немэтазгодным. Невялiкiя блякла-шэрыя фотаздымкi на глянцавых старонках часопiса паказвалi, як выглядалi творы майстэрнi. Скажу па праyдзе, яны мала чым саступалi кадрам з сучасных фiльмаy жахаy.

У пастанове камiсii атрыманыя скульптуры былi названыя яркiмi прыкладамi дэгенератыyнага буржуазнага мастацтва, чужога пазiтыyнаму светагляду савецкiх людзей. Майстэрню закрылi, усе яе работнiкi адправiлiся yзводзiць Беламорска-Балтыйскi канал, сам Абрыкосаy праз год быy расстраляны як трацкiсцкi шпiён i брытанскi агент. Альбо трацкiсцкi агент i брытанскi шпiён – даслоyна я yжо не памятаю. Дакументы ж, датычныя дзейнасцi майстэрнi, надоyга былi засакрэчаныя.


* * *

Мангол заyважыy, што гутарка акулярнiка становiцца больш павольнай. Ён рабiy паyзы, спыняyся, цяжэй дыхаy. Часам здавалася, што словы спыняюцца y яго на языку i не хочуць з яго саслiзгваць. Акулярнiк рабiy намаганнi i выштурхоyваy непаслухмяныя словы…


* * *

Аyтар артыкула да iдэяy Абрыкосава паставiyся адмоyна: маyляy, цемрашальства нейкае, угрунтаванае на алхiмii. Што праyда, дадаваy ён, гэта yсё адно не нагода для рэпрэсiяy.

Але мяне больш за yсё зацiкавiла дэталь, якую аyтар падаваy мiж iншага, не надаючы ёй нейкай увагi. У артыкуле раскрывалася метадалогiя, якой карыстаyся Абрыкосаy: гэта былi yсе тыя самыя алхiмiчныя дзеяннi, але наваяyлены творца-Франкенштайн абышоyся без чытання заклёнаy i кiдання y агонь саламандры – палiчыy гэта бабскiмi забабонамi. Я адчуваy, што менавiта тут i была ягоная памылка! Ну, вядома, у чытанне заклёнаy я i сам не веру, але саламандра – гэта ж абсалютна матэрыяльны складнiк, рукамi памацаць можна.

Я быy так усхваляваны, што не адразу задумаyся, адкуль у маёй паштовай скрынi yзяyся гэты часопiс i хто яго туды закiнуy. Зрэшты, варыянтаy было няшмат: гэта той мой пераследнiк у скураной куртцы або нехта з ягоных напарнiкаy. Але навошта яны гэта зрабiлi? І чаму так сочаць за мной i маiмi пошукамi?

Адказу чакаць давялося нядоyга. Праз некалькi дзён у сваёй паштовай скрынi я знайшоy… Не, гэтым разам быy не часопiс, а лiст. Звычайны лiст – адно што выдрукаваны, а не напiсаны ад рукi. Аyтары лiста пiсалi, што ведаюць усё пра мае пошукi, што яны зацiкаyленыя y iх поспеху, бо таксама шукаюць яйкi птушкi Рух, i што яны прапануюць мне yзнагароду. Калi я высветлю, дзе застаюцца паклады гэтых выкапнёвых яек, то мне дадуць энную суму – за знаходку i маyчанне.

Акурат калi я дачытаy гэты лiст i яшчэ трымаy яго y руках, не ведаючы, што з iм зрабiць, у мяне зазвiнеy тэлефон. Незнаёмы густы голас спытаyся, што я думаю наконт iх прапановы. За мной сачылi нават дома! У спалоху я кiнуy слухаyку i больш у той вечар не падыходзiy да тэлефона.

Наступныя пару дзён я не выходзiy з дому: пакуль было магчыма абысцiся без закупкi прадуктаy, я стараyся не паказвацца на вочы маiм пераследнiкам. За гэты час я yпарадкаваy свае запiсы, i гэта нечакана мне дапамагло: я зразумеy, дзе трэба пачынаць пошукi яек птушкi Рух! Я спалiy свае паперы, каб па маiх слядах не змаглi прайсцi гэтыя невядомыя мне людзi. Хто яны – я не ведаy, але yжо асаблiва гэтым i не пераймаyся: калi б намеры iхныя былi чыстымi, мне б не сталi падкiдваць ананiмныя лiсты.

Дзякуй Богу, мне не было патрэбы палiць абсалютна yсе свае запiсы – гэта заняло б занадта багата часу. Я знiшчыy толькi ключавыя. Агонь прагна паглынаy аркуш за аркушам, а я y гэты час адчуy сябе маленькiм дзiцем – гэтак жа зачаравана я глядзеy на вогнiшча y дзяцiнстве, спрабуючы зразумець душу агню. Я не зразумеy яе i цяпер, затое мне yдалося спалiць усе масты, якiя вялi ад мяне да таямнiчых яек.

Як бачыце, я yсё паспеy. Вашым гаспадарам не yдалося нiчога знайсцi, iначай бы мы не размаyлялi тут так доyга… І яшчэ. Ведаеце, я баюся болю. Дакладней, не так: я занадта шмат чытаy пра катаваннi нават сярэднявечныя, каб не зразумець, што практычна для кожнага чалавека можна знайсцi балючую кропку i зламаць яго. Я не супергерой, я не зроблены са сталi… Але мне хапiла часу, каб не толькi спалiць паперы, але i з’есцi з дзясятак пiгулак перад вашым уварваннем. Падзейнiчаць адразу яны не маглi, але мы размаyляем ужо дастаткова доyга…


* * *

Мангол агаломшана глядзеy, як акулярнiк звалiyся y курчах на падлогу i пачаy хрыпець у агонii. Потым ён падскочыy i стаy бiць, бiць, бiць нагамi y сляпой раз’юшанасцi, аж пакуль цела не зацiхла пад ягонымi yдарамi.




Голем з Малой Мар’ямпольскай



* * *

Забойцу нiчога не павiнна было спынiць. Ён усё разлiчыy, вывучыy дом як свае пяць пальцаy. Дзякаваць богу, часу на гэта было дастаткова. Вось тут трэба ступаць асцярожна: гэтая маснiчына рыпiць. Пераступiy. Ён, вядома, зможа патлумачыць, чаму ходзiць тут у такi познi час. Але yсё ж лепей не рызыкаваць. Іначай давядзецца адкладаць справу ды вынаходзiць новы спосаб: другi раз гэтак iсцi yжо не варта.

На вулiцы цяпер светла, амаль як удзень. Аднак зачыненыя аканiцы не дадуць прабiцца y пакой нават месяцоваму святлу. Толькi вузенькi прамень пралез у шчылiну. Халодны спакойны прамень, што супакойваy думкi.

Ён лёгенька пастукаy пазногцем у дзверы. Яна адчынiла амаль адразу.

– Ты? – у голасе было непадробнае здзiyленне. – Чаму так позна прыйшоy? Справа якая важная, каб апоyначы хадзiць?

Ён моyчкi хiтнуy галавой. Тузануy за сабой дзверы: яны нягучна стукнулi аб вушак. Клямка шчыльна i надзейна прычынiла дзверы. І гэтак жа хутка, шчыльна i надзейна сышлiся рукi на дзявочым горле.

Яна не паспела закрычаць. Сiпела, спрабавала расцiснуць мёртвае кола, што yсё мацней сцiскалася, не давала ёй дыхнуць.

Забойца апусцiy мёртвае цела на падлогу. Падышоy да вакна, расчынiy. Халоднае свежае паветра рванулася y пакой, нервова здрыганулiся фiялетавыя фiранкi. Яны кiнулiся y твар забойцу, ён прытрымаy iх.

Цiхенька закрываючы за сабой дзверы, ён выйшаy з пакоя.


* * *

Доктар Скарына адразу спадабаyся Вiтушынскаму. Такiм, як Сяргей Раманавiч, i павiнен быць сапраyдны хiрург – высокiм, шумным, упэyненым у сабе. Кожны ягоны прыход у палату дадаваy пацыентам аптымiзму. Што праyда, выгляд доктара цяпер многiя назвалi б старарэжымным: акуратная дагледжаная бародка-эспаньёлка, залатое пенснэ, гарнiтуртройка светла-пясочнага колеру. Аднак доктару гэта пасавала i выклiкала да яго большы давер у хворых. Дый у жанчын гэты кучаравы прыгажун, вiдавочна, карыстаyся папулярнасцю. Правiнцыйны донжуан…

Вiтушынскi адклаy на прыложкавую тумбачку альманах. Старонку Антон закрываць не стаy, бо яшчэ не дачытаy: у тлуме абавязковага штодзённага агляду гэта yсё адно не yдасца.

– Ну, як пачуваецеся? Як настрой? – доктар зiрнуy на адкрытую старонку. – Можна паглядзець? О, «Краязнаyчы альманах»! Цiкавiцеся тутэйшым друкам?

Ён зiрнуy на зеленкаватую вокладку, што колерам нагадвала недаспелы яблык. Спехам перагарнуy колькi старонак.

– Ведаеце, папрасiy сястрычку купiць што-небудзь пачытаць мне. Вось яна i прынесла, – нiбы апраyдваючыся, сказаy Вiтушынскi.

Скарына кiнуy яшчэ адзiн чэпкi позiрк на адкрытую старонку. «Рукапiсны траyнiк XVІІІ ст.» – вялiкiя лiтары загалоyка здалёк кiдалiся y вочы.

– А цяпер чытаеце пра травы. І як? Падабаецца? Тут жа, вiдаць, пра цемрашальства якое-небудзь.

Доктар уважлiва паглядзеy на пацыента. Вiтушынскi адчуy сябе так, нiбы яму пачынаюць ставiць дыягназ. «Як карась на патэльнi», – недарэчна падумалася яму.

– Ды не тое каб вялiкае yжо там цемрашальства было – гэта ж навуковы артыкул. Пра знойдзены старадаyнi рукапiс. Вось глядзiце, колькi нашыя продкi yжывалi розных траваy для медычных мэтаy. Баркуном сцябалi па нагах, каб яны не балелi. Руту yжывалi пры сардэчных, нервовых i жаночых хваробах. Трыпутнiк – пры запаленнях ды пашкоджаннях скуры. Святаяннiк – ад малакроyя, пры крывацёках, ад крывавай бягункi, для гаення ранаy, пры лекаваннi апёкаy. Узвар ад яго, ад святаяннiка, атрымлiваецца чырвоны, «родны» з кроyю. Таму i карысталiся iм для «прыбаyлення крывi».

Скарына скептычна yзяy альманах:

– І вы верыце гэтаму траyнiку-страyнiку? Асаблiва калi yлiчыць, што пры карыстаннi yсiмi гэтымi травамi абавязкова трэба прыгаворваць што-небудзь гэткае: «На моры, на лукамор’i стаiць вярба, на той вярбе сем сот галля, а y том галлi звiта лапухова гняздо, а y тым гняздзе ляжыць Евацарыца…» Гэта ж чорт ведае што такое! Вы ж адукаваны чалавек… Няyжо вы сапраyды верыце y iснаванне пералёттравы, якая выконвае yсе жаданнi? Цi y разрыy-траву, якая адчыняе yсе замкi ды засовы? Гэта ж усё казкi, прыдуманыя ад людской неадукаванасцi. Вунь у вашым траyнiку пiшуць, што цыбуля ды часнык адганяюць лiхiя чары ды нячыстую сiлу… У дваццатым стагоддзi жывём! Эпоха тэхнiчнага прагрэсу!

Антон на скептычную доктараву yсмешку не зрэагаваy, запярэчыy сур’ёзна:

– Можна ж не браць пад увагу yвесь гэты старэчы фальклор. А вось вам як доктару, пэyна, было б цiкава пра yсе гэтыя травы даведацца.

– Мне? Нецiкава! Я ж хiрург, а не тэрапеyт, – перавёy размову на жарт Скарына. – Давайце агледзiм вашу нагу.

Сённяшнi агляд быy нядоyгiм.

– Ну вось, правая y вас цяпер амаль такая ж, як i левая. Варта было б вас выпiсаць, а то, лiчы, здаровы чалавек ляжыць, займае месца.

– Дык я б не супраць, – Вiтушынскi пажвавеy. – А што, можаце выпiсаць?

Доктар задуменна агледзеy яшчэ раз нагу Вiтушынскага:

– Выпiсаць можна, але паназiраць за вашым станам я б яшчэ хацеy. Вы калi атрымалi гэтае раненне? На фронце? Франтавая разведка? Ах, яшчэ y пятнаццатым годзе… Ведаеце, я вам вось што прапаную. Вы ж у нас праездам, так? У нас у горадзе, як ведаеце, ёсць гатэлi «Адэскiя нумары», «Кiеyскiя нумары». Але я вам не раю туды сялiцца: прусакi, ведаеце, клапы, рэдка мяняюць пасцельную бялiзну, дый увогуле… Ёсць яшчэ гатэль «Брыстоль». Аднак, мне здаецца, чым больш гучную назву даюць гатэлю, тым менш дбаюць пра yтульнасць i чысцiню. Пажывiце тыдзень-другi y мяне y доме. Ён, праyда, амаль на самым краi горада. Але вялiкай бяды тут няма: горад у нас невялiкi, таму заyсёды зможаце дабрацца куды захочаце.

– Нават не ведаю. Неяк гэта няёмка, – пацыент сумеyся.

– Няма тут нiчога няёмкага. Лiчыце, я забiраю вас пад свой нагляд. Пагатоy, у мяне вы зможаце паглядзець яшчэ процьму такiх кнiг, пра якiя вы тут толькi чытаеце. Можа, знойдзеце што-небудзь цiкавае для сябе i для iншых. А не толькi «На моры, на лукамор’i стаiць вярба»…

Прамовiyшы гэта, Скарына лёгка yзняy сваю выносiстую фiгуру. І пераходзячы yжо да суседняга ложка, кiнуy цераз плячо Вiтушынскаму:

– Збiрайцеся, у абед паедзем да мяне.


* * *

Дом Скарыны стаяy на вулiцы, парослай старавечнымi лiпамi. Усе тутэйшыя дамы – невялiкiя. Доктарскi будынак хаваyся ад дарогi y глыбiнi, за невялiчкiм «паркам» – высаджанымi y шахматным парадку ясенямi. Там-сям памiж дрэваy былi вiдаць невялiкiя кветнiкi з наготкамi, касачамi.

Найманы экiпаж давёз iх вельмi хутка. Павятовая Ворша наогул выглядала горадам невялiкiм: з брукаванай Пецярбургскай, дзе стаяла амбулаторыя, да yтравелай Малой Мар’ямпольскай вулiцы дабралiся менш чым за чвэрць гадзiны. Можна было б прайсцiся пешшу, але доктар не хацеy пакуль празмерна перагружаць нагу Вiтушынскага. Дарогай Антон звярнуy увагу на першыя знакi нядаyняга вяртання Воршы да Беларусi: раз-пораз ужо траплялiся шыльды па-беларуску. У моры расiйскамоyных яны выглядалi рэдкiмi экзатычнымi цiкавосткамi.

На дарожку, што вяла да дома, сустрэць iх выбегла каротка стрыжаная невысокая брунетка y попельна-шэрай сукенцы. Расцягваючы словы, нiзкiм голасам яна yсклiкнула:

– Ах, Серж, як цудоyна, што ты прыехаy! Я yжо стала хвалявацца. Ведаеш, так страшна быць адной дома. Заходзiла Наталля Андрэеyна («Нашая суседка», – патлумачыy напаyголаса Скарына Вiтушынскаму), расказвала такiя страхоццi!

– Леначка, пазнаёмся: гэта Антон Валер’евiч Вiтушынскi, ён пажыве y нас крыху. Ён мой пацыент, я нейкi час буду даглядаць яго.

– Вельмi прыемна! – дзяyчына yважлiва паглядзела Вiтушынскаму y вочы. – Серж, што ж ты не папярэдзiy, што прыедзеш не адзiн? І я зусiм-зусiм не падрыхтава-аная…

– Так атрымалася, даруй, – Скарына пацалаваy сястру y шчаку. Скiраваyшыся y дом, ён запытаyся: – Дык што ж табе расказвала гэтая старая пляткарка, якой не сядзiцца дома? Здаецца, у яе y жыццi такi дэвiз: «Не пакiнь без нагляду нi блiзкага свайго, анi жонкi ягонай, анi каня ягонага, анi вала ягонага».

– Ах, Серж, ты несправядлiвы да яе: жанчыне проста вельмi сумна. Вось яна i заходзiць да мяне пагаварыць, па-суседску… – Дзяyчына паспрабавала пакрыyдзiцца, але, вiдаць, доyга маyчаць i крыyдаваць папросту не yмела: – Яна казала, што каля суседнiх дамоy надоечы бачылi нейкага падазронага бадзягу. Нейкi ён страшны, казала, звыродлiвы. І паводзiць сябе дзiyна: нiбы нешта выглядае yвесь час – можа, скрасцi што хоча. А я тут акурат пераглядала старыя рэчы: вопратку, абутак – i yбачыла, што некуды знiклi боты. Памятаеш, такiя чорныя, старыя, гумовыя? Яны былi велiкаватыя нават табе…

Доктар адказаy, што не памятае, дый нявартыя yвагi старыя боты, якiя некуды згубiлiся:

– Займiся, калi ласка, абедам. А я пакуль пакажу нашаму госцю бiблiятэку: ён цiкавiцца yсялякай старасветчынай.

– Ну вядома, жаночая справа – займацца кухняй. А мужчыны тым часам будуць гаварыць свае разумныя размовы пра высокiя матэрыi, – Алена yсур’ёз укрыyдавала.


* * *

Бiблiятэка Скарыны сапраyды yражвала. Вiтушынскаму падалося, што ён трапiy у пячору Алi-Бабы. Толькi замiж перлiнаy, золата, срэбра, смарагдаy i дыяментаy тут былi кнiгi. Томiкi, тамы, тамiшчы… Здавалася, тут ёсць кнiгi з усiх галiнаy веды: фiзiка, хiмiя, астраномiя, гiсторыя, багаслоyе, фiласофiя, бiялогiя, геаграфiя. Найбольш выданняy, вядома, было па медыцыне. Некалькi палiцаy займалi мастацкiя творы. Цёмныя карэньчыкi, пацёртыя вокладкi, месцамi блiскае нявыцвiлае золата лiтараy… Асобная шафа адводзiлася пад iнкунабулы i старадрукi – захоyвалiся y Скарыны i такiя цiкавосткi.

Доктар пакiнуy Вiтушынскага сам-насам з кнiгамi, спаслаyшыся на тое, што яму неабходна дапамагчы сястры. Антон з гэтай нагоды не пераймаyся: яму было дастаткова бiблiятэкi. Спярша ён абышоy пакоi yздоyж сценак, проста аглядаючы палiчкi. Кнiгi былi расстаyленыя па тэматыцы: геаграфiя не блыталася з гiсторыяй, фiласофiя – з хiмiяй, медыцына – з фiзiкай. Суседзiлi тут выданнi расiйскiя з нямецкiмi, ангельскiя – з французскiмi, лацiнскiя – з грэцкiмi, польскiя – з iспанскiмi. У невялiкай колькасцi траплялiся кнiгi беларускiя ды лiтоyскiя. Запомнiyшы прыблiзны парадак размяшчэння кнiг, Вiтушынскi падышоy да шафы з старадрукамi. Узяy адну наyгад, раскрыy – рукапiсная. Старадаyнi аyтар цi перапiсчык старанна выводзiy лiтаркi y кожным слове. Чытаць, аднак, усё ж было цяжкавата: шматлiкiя скарачэннi ды састарэлыя словы перашкаджалi лёгка yспрымаць напiсаны тэкст. Божае iмя, як вялося y такiх рукапiсах, пiсалася скарочана, пад значком-цiтлам, аднак паyсюдна пазначалася чырвонай фарбай. На глосах там-сям сустракалiся тлумачэннi замежных словаy. А вось малюнкi адсутнiчалi зусiм.



«Заклiнаем ця, стварэнне солi, у iмя Айца Уседзяржыцеля, дабраславеннем Госпада нашага Ісуса Хрыста i сiлаю святога Духа. Заклiнаю ця Богам жывым, iжэ ця дзеля патрэбы чалавечае сатварыy ёсць: будзь усiм верным, хто спавжываеця, на здароyе душы i цела, i хай пазбегне i адыдзе ад цябе yсялякае зло i лiслiвасць д’ябальская i yсялякая шкодная yлада, на цябе ад паслугачоy шатанскiх наведзеная. Дзеля таго молiмся: Госпадзе, Божа наш, хай тое стварэнне солi y iмя Святое Тройцы сатворыцца выратавання душы тайна. Ты, Госпадзе, свенцячы – пасвенцi, бласлаyляючы – блаславi, усiм, хто прымае яе, спраyнае лекаванне ва yтробе iхнай хай бу дзе. У iмя Госпада нашага Ісуса Хрыста, iжэ прыйдзе судзiцi жывых, i мёртвых, i свет агнём. Амэн».


Ясна, тут замовы на yсялякiя выпадкi жыцця. Будзем лiчыць гэты рукапiс умоyна «медычным».

Вiтушынскi зiрнуy на гадзiннiк. Божачкi, ён тут ужо ладныя паyгадзiны гуляе вакол кнiжных палiц, а там, мабыць, яго чакаюць на абед. Паспее яшчэ вярнуцца да кнiг: доктар жа абяцаy яму колькi дзён гасцявання. Ён выйшаy з бiблiятэкi, пайшоy у бок веранды, дзе абяцалi накрыць абедзенны стол.

Там было яшчэ пуста. Толькi доктар Скарына сядзеy каля акна y крэсле-качалцы з газетай у руках.

– Ранавата вы вярнулiся, Антон Валер’евiч. Ах, не хацелi прымушаць, каб вас чакалi… Што ж, тады пачакаць давядзецца вам. Вось-вось павiнен падысцi яшчэ адзiн наш кампаньён – мой асiстэнт, Шумскi Уладзiмiр Уладзiмiравiч. А я пакуль вось чытаю свежую газету. Нашу павятовую – «Камунiстычны шлях». Пiшуць, што неyзабаве нас чакае навiна: плануюць каля горада пабудаваць iльнозавод. Хоць будзе якi занятак сённяшнiм беспрацоyным.

У гэты момант на веранду yвайшла Алена Скарына разам з маладым чалавекам. Валасы на яго галаве адсутнiчалi: чэрап быy акуратна паголены, нiбы маладзён усё яшчэ жыy у мiнулай вайне з яе невыводнымi вошамi, тыфусам i iспанкай.

Доктар задаволена прагаварыy:

– А вось i наш Уладзiмiр Уладзiмiравiч. Знаёмцеся, гэта мой персанальны госць Антон Валер’евiч Вiтушынскi. Ён нейкi час будзе жыць у нас. Сядайце за стол, нешта мы i так прыпазнiлiся сёння.

– Ну што ты зноy мяне ганяеш? Нiбыта я вiнаватая ва yсiм… – Алена цяжка yздыхнула i з немай мальбой паглядзела на Антона. Яму падалося, што y дзявочых вачах блiснулi слёзы незаслужанай крыyды.

Тым часам Вiтушынскi з Шумскiм пацiснулi адзiн аднаму рукi i прадставiлiся. Антон звярнуy увагу на дзiyнаваты акцэнт у гаворцы новапрыбылага: ён гаварыy, заyважна расцягваючы свiсцячыя. З-з-з, с-с-с, ц-с-с – загулi y паветры пагрозлiвыя аваднi.

– Паслухайце, тут такi артыкул ёсць. Магчыма, Аленачка, гэта якраз пра твайго падазронага бадзягу: «Учора каля рынку затрымалi падазронага чалавека. Пры спробе затрымання ён пачаy страляць. Паказаyшы yзор мужнасцi, супрацоyнiкi Аршанскага акруговага аддзелу мiлiцыi В. i М. затрымалi злачынцу. Ім выявiyся вядомы палiтычны бандыт Гозiюш, вядомы таксама як атаман Вецер. Апошнiя месяцы менавi та яго банда yчынiла дзёрзкi напад на валасное праyленне y Пугляях, дзе скрала валасную касу. Мяркуецца, што Гозiюша блiжэйшым часам адправяць у Менск, дзе расследаваннем поyнага спiсу яго чорных злачынстваy зоймуцца жалезныя рыцары АДПУ». Бачыш, Леначка, можаш цяпер не баяцца нiчога. Будзем абедаць?

– Ой, не кажы! Жахi якiя! – Алена зазiрнула брату праз плячо. – А вось тут бачыш, што пiшуць: «У вёсцы Браздзечына невядомыя бандыты напалi на мясцовага сялькора i актывiста Паyла Вераснiцына. Яго моцна збiлi на ва чах сям’i, прыгаворваючы, што цяпер сялькор павiнен пiсаць пра Саветы без камунiстаy. Вераснiцын патрапiy у больнiцу. Супрацоyнiкi акруговаймiлiцыi падазраюць, штона яго напала банда Монiча». А ты кажаш – не баяцца…

На абед падалi мяса па-французску, гарнiрам да яго была фасоля, перамяшаная з смажанай цыбуляй ды маслам. Размова, аднак, не клеiлася. Шумскi сказаy, што з самага ранку нядобра пачуваецца i зусiм не мае апетыту. Ад прапанаванай Скарынам чаркi аперытыву для апетыту адмовiyся.

Неyпрыкмет за сталом размова пайшла пра старажытнасцi. Завёy гаворку Скарына, спытаyшыся y Вiтушынскага, цi знайшоy той што-небудзь цiкавае y бiблiятэцы.

– Вельмi багатая i разнастайная калекцыя кнiг, – зазначыy Антон. – У мяне склалася yражанне, што iх падбiралi не адно пакаленне. Верагодна, нават не два i не тры.

– Так, у нас у сям’i даyняя любоy да кнiгi. Як юдэi называюць сябе народам Кнiгi, так мы можам назваць сябе родам Кнiгi.

Скарына крывавата пасмiхнуyся. Вочы ягоныя, аднак, заставалiся сур’ёзнымi i засяроджанымi. Пацягнуyшы з сподка карнiшон, ён казаy далей:

– Зрэшты, калi працягваць нашую ранiшнюю гаворку, то варта зазначыць, што без Еyропы, без немцаy не было б не толькi нашага роду Кнiгi. Не было б значна большага – славянскага кнiгадруку.

– Гэта вы пра Гутэнбергава вынаходства? – да гаворкi з вiдочнай неахвотай i скепсiсам далучыyся Шумскi.

– Не толькi. Можаце згадаць сюды ж, да кучы, яшчэ першага друкара, якi пачаy выдаваць свае кнiгi кiрылiцай, – немца Швайпольта Фiёля. Калi не памыляюся, выходзiлi тыя выданнi y Кракаве, недалёка ад нас. Адсюль i yзнiкае пытанне наконт вашае зацiкаyленасцi беларускiм: цi магчыма вывучаць беларускую культуру (падкрэслiваю: усялякую культуру – хоць духоyную, хоць матэрыяльную) у адрыве ад Заходняй Еyропы? Нават кнiгадрук – гэта найперш тэхналогiя, а не духоyны прарыy. А тэхналогii да нас спрадвеку прыходзiлi з Захаду. Нездарма y нашай бiблiятэцы, як вы маглi заyважыць, так мiрна суседзяць распоyзлы, круглы славянскi алфавiт з рэзкай, спiчастай гатычнай лацiнкай.

– Але ж нават з-пад напластавання заходнiх цывiлiзацыйных набыткаy можна паспрабаваць вылучыць уласна беларускiя каранi, – паспрабаваy запярэчыць Вiтушынскi.

– Ды кiньце вы дурное! – Скарына адмахнуyся, нiбы ад надакучлiвай мухi. – Гэта yсё казачкi для прафанаy. Вось Ластоyскi, якi сядзiць у Коyне, у сваiм часопiсе «Крывiч» таксама yсё прапануе такiя тэорыi – пра беларусаy як самую чыстую славянскую нацыю, якая не зазнала моцнага чужынскага yплыву.

– Дык а хiба ён не мае рацыi? – Шумскага зачапiy безапеляцыйны тон Скарыны. Колiшняй абыякавасцi y паглядзе yжо не адчувалася.

– Гледзячы y чым. Калi даследаваць чысцiню крывi, то для гэтага пакуль мала звестак. Магчыма, што тут ён i не памыляецца: беларусы – самая чыстая з славянскiх нацыяy. Магчыма… Але што тычыцца культуры i цывiлiзацыi, дык тут я толькi паyтаруся: кiм бы мы былi без уплываy як з Захаду, так i з Усходу? Вы згадайце хiба толькi тое, што грамату для славянаy прыдумалi грэкi – Кiрыла i Мяфод. Нашыя продкi, можа, на той час i не былi абсалютнымi дзiкунамi, але yсё ж мала ад iх адрознiвалiся.

Для Вiтушынскага ягоныя словы гучалi калi не абсалютнай ерассю, то прынамсi досыць дзiyным цверджаннем. Але пакуль што ён не мог знайсцi y вычварнай логiцы Скарыны слабога месца. А так хацелася знайсцi – i yдарыць. З усяе моцы. Самымi забойчымi аргументамi.

– Ну вось, пра жанчыну нiхто i не думае: завялi сваю катрынку пра навуку ды вынаходствы, – Алена спрабавала yвязацца y размову. – Ясна, што y нас шмат чужога, прывезенага. Нават мяса, i тое гатуецца па-французску!

Тым часам Скарына, не зважаючы на сестрыны словы, працягваy:

– Вось i атрымлiваецца, што без замежных уплываy мы самi па сабе нiчога не можам паказаць. Няма y нас нiчога свайго.

Вiтушынскi, якi спярша хацеy падтрымаць Алену якiм-небудзь жартам, ад доктаравых словаy завёyся i адказваy ужо яму, абмiнаючы yвагай дзявочую рэплiку:

– Але y такiм разе мала хто можа паказаць нешта сваё: французы пазычалi iдэi y iтальянцаy, немцы – у ангельцаy. Чаго варты быy бы французскi Рэнесанс без iтальянскага? Цi быy бы магчымы нямецкi пратэстантызм без таго выпадку, калi брытанскi кароль абвясцiy сябе кiраyнiком англiканскай царквы?

– Дык i я ж пра тое вяду гаворку, – Скарыну вiдавочна забаyляла тэма. – Мы не можам разглядаць нашую гiсторыю y адрыве ад еyрапейскай – ад яе yплываy, ад яе падзеяy.

Антон набычыyся i прывёy аргумент, якi падаваyся яму важкiм i неаспрэчным:

– Аднак жа не варта механiчна пераносiць на нас iх падзеi. Напрыклад, рэлiгiйныя войны, якiя скаланалi Еyропу, нас не закранулi. Не было ж у нас такой Баyтрамеевай начы, падчас якой у Парыжы кроy залiвала вулiцы!

– Цi дакладна вы гэта ведаеце? А калi я дакажу вам iншае? – з твару доктара не сыходзiла скептычная самаyпэyненая yсмешка. – Гiсторыю пра Язафата Кунцэвiча ведаеце? Яго ж проста не пускалi y гарады: у Магiлёве i Воршы з гарматаy стралялi, каб не заехаy унiяцкi казаннiк у горад. І што гэта, на вашу думку, калi не рэлiгiйная вайна? А такiх прыкладаy безлiч. Кунцэвiч – хiба што самы вядомы i самы вымоyны. Былi ж яшчэ i выгнаннi з цэркваy, смяротныя бойкi памiж унiятамi й праваслаyнымi. Вы мне скажаце пра дыспуты. Канечне, было i такое. Але хiба не тое ж самае – з дыспутамi i адначаснымi крывавымi закалотамi – дзеялася ва yсёй Еyропе? Магу вам нагадаць толькi, што забойства Кунцэвiча – гэта гадоy праз сорак пасля Баyтрамеевай начы i гадоy за дваццаць да аблогi Ля-Рашэлi. Немцы гэтым часам рэжуць адзiн аднаго y Трыццацiгадовай вайне, у ангельцаy выспявае антыманархiчная рэвалюцыя…

Задаволены сваiмi аргументамi, Скарына адкiнуyся на спiнку крэсла.

– Але цяпер жа y нас не так, як у Еyропе, – Вiтушынскаму yсё ж карцела настаяць на сваiм.

– Чаму вы так упэyнены y гэтым? – Скарыну, здаецца, нават здзiвiy факт, што нехта iмкнецца аспрэчыць ягоныя тэзiсы. Ён выцер насоyкай лоб i працягваy: – Мы цяпер жывём паводле дактрыны Карла Маркса, народжанай у Нямеччыне. Канцэпцыi, на якiх спрабуюць збудаваць сваю дзяржаву тыя ж чэхi, палякi цi балгары, – таксама карэняцца y Заходняй Еyропе: iдэя нацыянальнай дзяржавы прыйшла да нас адтуль, i досыць нядаyна. Зрэшты, i y самiх французаy альбо ангельцаy яна выкрышталiзавалася параyнальна не так даyно – гадоy трыццаць-сорак. Час пакажа, наколькi гэта жыццяздольная iдэя.

– Думаю, вельмi разумная, прадуктыyная i жыццяздольная. Гэта прызнала нават новая yлада: нездарма ж яна правяла yзбуйненне Беларусi! – выдыхнуy Шумскi з вiдавочным раздражненнем. Вiтушынскаму зноy драпнула слых вымаyленне Шумскага.

Алена яyна yстурбавалася тым, якi кiрунак атрымала гутарка. Было вiдаць, што яна сумнявалася, цi варта дазваляць мужчынам спрачацца далей. Спрабуючы перавесцi размову на iншае, яна цiха заyважыла брату, што, магчыма, злоyлены бандыт усё ж не той бадзяга, пра якога распавядала суседка:

– Але я пабойваюся. Раптам ён не адзiн такi тут хадзiy? Лепш за yсё, вiдаць, будзе пiльнавацца yсякiх чужых…

Вiтушынскi адчуваy сябе госцем, таму прыцiх, як мыш пад венiкам, i з падрабязнымi роспытамi наконт бiблiятэкi не лез. Але ж карцела! Так карцела, што аж язык свярбеy. Толькi пры канцы абеду, калi перайшлi да кавы (сапраyднай!), ён запытаyся, адкуль у доктара такi скарб у бiблiятэцы.

– Доyгая гiсторыя. У нашай сям’i здавён кнiгi збiраюць i перадаюць у спадчыну. Хадземце y бiблiятэку, я вам раскажу адну гiсторыю.

Калi яны выходзiлi, Антон краёчкам вока пабачыy: Алена задуменна глядзiць iм услед, злёгку пакусваючы вусны.


* * *

Ведаеце, маiм далёкiм продкам быy Францiшак Скарына. Так-так, той самы Скарына, першадрукар. Як бачыце, род мой спрадвеку жыве y гэтых краях. Хоць i вандруе пакрысе, але прынамсi, застаецца y адной мясцовасцi, не пакiдае яе.

І нават можна сказаць, што y нас склалася своеасаблiвая сямейная традыцыя – быць дактарамi. Толькi продак мой спецыялiзаваyся больш у сваiх сямi вольных навуках, а я… Наша эпоха патрабуе больш вузкай спецыялiзацыi. Але я, зрэшты, не пра тое збiраyся расказваць…

Прапрапрадзед мой, як ведаеце, кнiгi свае пачаy друкаваць у Празе. У нас, у Вiльнi, ён выдрукаваy толькi «Малую падарожную кнiжку» – у гонар гэтага акурат пару гадоy таму адзначалi 400-годдзе беларускага друку. Мяне нiкуды на святкаваннi не запрашалi, але я не крыyдую. Напэyна, я б сам адмовiyся, нават калi б i запрасiлi: не хачу быць недзе y ролi вясельнага генерала. Маёй жа заслугi y тым, што маю славутага продка, нiякай няма.

Як кажуць нашыя сямейныя паданнi, доктар Скарына быy чалавекам шырокiх поглядаy. Папаездзiyшы па розных краях, убачыy ён безлiч самых розных людзей. Проста здурэць можна, калi падумаеш, з якiмi прайдзiсветамi i мудрацамi ён сустракаyся. У Празе ён звёy знаёмства з тамтэйшым кабалiстам рэбэ Аронам. Не прыкладу галавы, як яму yдалося паразумецца з тым рабiнам: габрэi тады жылi даволi адасоблена, самi па сабе, сваiм кагалам – што y нас, што там. Думаю, тут уся штука была якраз у перакладзе Бiблii на старабеларускую, якi рабiy прашчур Францiшак. Рабiн Арон блiзка сышоyся з iм. Яны сталi такiмi сябрамi, што стары пражскi кабалiст дапамог полацкаму доктару пачаць сваю справу. Думаю, вялося тут не толькi пра грашовыя гешэфты, хаця, вiдаць, i без iх абысцiся нiяк не магло: Францiшак, хоць i меy бацьку-купца, наyрад цi здолеy бы пачаць друкарскую справу на чужыне з нуля. Як кажа легенда, рэбэ Арон дапамог нашаму продку больш iстотна: ён зрабiy для яго голема.

Вы чулi гэтую старую пражскую легенду пра чалавекападобную iстоту, злепленую з глiны на yзор таго, як Госпад Бог зляпiy першага чалавека? Нiколi? Вы ж адукаваны чалавек! Хаця y наш час у такiя легенды нiхто не верыць, але вы ж, я бачыy, цiкавiцеся старасветчынай… Ах, значыць, толькi сваiм, беларускiм… Ну нiчога, гэта y вас хутка прамiне! Як толькi пачняце yнурацца y тэму, дык убачыце, што без шырокага агляду yсё адно нiчога вартага y вас не атрымаецца. Давядзецца знаёмiцца – ну хаця б павярхоyна! – з iншымi культурамi, з суседнiмi народамi. Вы пабачыце, як багата y нас падобнага, ды што там – аднолькавага, супольнага!

Але я зноy не пра тое… Рэбэ Арон зрабiy таго пражскага голема для майго продка. Вонкава гэтая iстота, вылепленая з белай глiны, была – ну, зусiм чалавек. Дзiyнага y тым нiчога няма: не так складана знайсцi y Празе скульптара. Думаю, не цяжэй, прынамсi, чым у сённяшняй Воршы – рамiзнiка. Каб вонкава той голем не дужа адрознiваyся колерам ад скуры чалавека, ён быy увесь злеплены з белае глiны, адмыслова прывезенай з ваколiцаy самога Іерусалiма, з дна Мёртвага мора – па меншай меры, менавiта так сказаy пражскi рабiн свайму полацкаму хаyруснiку. Ляпiлi яго Францiшак i Арон удваiх – кожны сваю частку. Аднаму на долю дасталася галава i тулава, другому – уся частка ад пояса. Падрыхтаванай глiны, аднак, не хапiла на yсю фiгуру: змацаванне памiж абедзвюма часткамi давялося рабiць з глiны iншага колеру – чырвонага. Для таго каб голем ажыy, рэбэ Арон укладаy яму y рот паперку з напiсаным на старагабрэйскай мове заклёнам. Стары кабалiст вывеy на паперцы лiтары «нун», «гiмэль», «гэй», «пэй». З iх пачынаюцца словы фразы «нэс гадоль гая по» – «цуд вялiкi быy тут». Заклён той рабiy цуд: голем ажываy i выконваy работу, што яму задавалi. Каб знерухомiць iстоту, трэ’ было толькi дастаць у яго з рота паперку. Механiзм нескладаны – значна прасцейшы, чым цяперашнiя аyтамабiлi.

Доктар Скарына скарыстаy зробленую iстоту для цяжкой дапаможнай працы пры друкаваннi кнiг. Стаяць цэлы дзень за варштатам – занятак не з самых лёгкiх. Тут i прыдаyся глiняны голем: стомы ён не адчуваy, бо не быy, як нi кажы, жывой iстотай. Кармiць-паiць яго – таксама без патрэбы. Словам, iдэальны работнiк. Такога немагчыма знайсцi нi на брукаваных вулiцах старога горада, нi пад мяшчанскiмi стрэхамi, крытымi чырвонай дахоyкай, нi нават у магнацкiх палацах, крытых золатам.

Кампаньёны спадзявалiся на yдалы гешэфт i вялiкiя барышы. І нездарма: друк Бiблii (а выдаваць пачалi менавiта яе) – занятак цi не самы прыбытковы. Справы i праyда пайшлi вой як добра! Неyзабаве мой прадзед цалкам разлiчыyся з рэбэ Аронам i стаy паyнапраyным саyладальнiкам друкарнi – нездарма ж ён вырас не абы-дзе, а y купецкай сям’i.

Вы глядзелi гэтую нядаyнюю фiльму, прывезеную y наш горад, – «Ночы Кабiрыi»? Не глядзелi? Ну што ж вы так! Вельмi рэкамендую, вельмi. Схадзiце абавязкова – не пашкадуеце. Шыкоyная фiльма, цудоyныя акцёры, усё так прыгожа, такая драма… Напэyна, будучыня yжо мроiлася кампаньёнам у такiх самых маляyнiчых дэкарацыях, як у гэтай фiльме, – прыгожая, поyная незямное асалоды, з гурыямi з блiзкай Асманскай iмперыi. Хто б мог падумаць, што такi блiскучы yзлёт будзе перарваны такiм гучным крахам? У далёкiх краях мой прашчур набыy не толькi вялiкiя веды, але i схiльнасць да авантураy. Вы кажаце, што такая схiльнасць магла y яго быць i раней – а то б ён не пусцiyся y далёкiя краi па веды, а спакойна жыy бы y Полацку, пераняyшы бацькаву справу? Можа, i так. Цяжка з сённяшняй званiцы yгледзець, як там было насамрэч.

Авантурызм i падвёy доктара Францiшка. Мой продак, як выявiлася, не марнаваy час, палiруючы азадкам лавы y Кракаyскiм ды Падуанскiм унiверсiтэтах. Ён творча скарыстаyся з словаy, сказаных Ісусам: «Не чалавек для суботы, а субота для чалавека». Па суботах, калi рэбэ Арон не працаваy, доктар Скарына прыходзiy у друкарню i даваy голему сваю працу. Друкаваць цэлую кнiгу за дзень не выпадала, таму вынаходлiвы палачанiн даваy голему y працу асобныя аркушы. На iх была… як бы гэта больш тактоyна абазначыць… аголеная натура. Не-не, нiякай непрыстойнасцi, усё было досыць цнатлiва. На наш, сучасны погляд адукаваных культурных людзей.

Аднак жа не yсе y той час падзялялi такiя погляды. Што i казаць, у Празе пачатку шаснаццатага стагоддзя малавата было культурных людзей у сучасным разуменнi гэтага слова. Магчыма, iх i зусiм не было – калi не лiчыць, вядома, майго продка. А на што можа разлiчваць чалавек, якi апярэдзiy свой час? Хiба яму выпадае прызнанне сучаснiкаy? Не, не i яшчэ раз – не! Яму дастаецца хiба што слава сярод нашчадкаy.

Карацей, мой продак быy вымушаны yцякаць. Традыцыйная гiсторыя для генiя: яго звiнавацiлi y злачынстве. Што праyда, уцякаць яму было не yпершыню, у гэтым ён быy спрактыкаваны. Каралявецкаму герцагу прымроiцца, што доктар яго не тым лечыць i круцiць шашнi з фройлiнамi, – уцякай! Лютару падасца, што заезнага грамацея падаслалi езуiты, каб атруцiць надзею yсёй Рэфармацыi, – зноy уцякай!

Гэтым жа разам усё выглядала больш пагрозлiва. Некаму падалося, што Скарына разбэшчвае моладзь гэтымi сваiмi карцiнкамi. Хтосьцi нават засумняваyся, цi можна карыстацца Бiблiяй, выдрукаванай на тым самым варштаце, з якога сышлi такiя непрыстойнасцi. Маyляy, яна страцiць частку сваёй святасцi. Дзiкуны!

Крывыя брукаваныя вулкi Прагi яшчэ вельмi добра памяталi эпоху гусiцкiх войнаy. І такiя падозраннi папахвалi не дужа гасцiнным дымком вогнiшча. Яны далiся б у знакi нават карэннаму пражанiну, не тое што прыезнаму госцю.

Доктар Скарына yцёк з Прагi, прыхапiyшы з сабой голема. Кампаньёна свайго ён папярэджваць не стаy. Не захацеy цi не паспеy – невядома. Мабыць, сам ён сказаy бы, што не паспеy. Рэбэ Арон, вiдаць, думаy iначай. Калi яго тапiлi – як чараyнiка, супроць якога ёсць засведчаныя yлiкi, – ён пракляy палачанiна. «Каб нi табе, нi тваiм нашчадкам не было спакою ад голема!» – так занатаваy яго апошнiя словы пiсец у кнiзе пражскага магiстрата.

Тым часам доктар Скарына вярнуyся на радзiму, атайбаваyся y Вiльнi. Там ён заняyся той справай, у якой так напрактыкаваyся за мяжой, – заснаваy друкарню. Для рынку y яго было велiчэзнае поле дзейнасцi: канкурэнтаy няма, нiводнай iншай друкарнi на yсё Вялiкае Княства!

Але справа пайшла не надта добра. Прычынай зноy стала людская цемната: неахвотна куплялi кнiгi, што з’явiлiся дзякуючы супрацы з нячыстай сiлай. Ну, не станеш жа тлумачыць кожнаму неадукаванаму таyстамясаму бюргеру, што голем – гэта не пякельнае спараджэнне, а вынаходства перадавой навукi.

Словам, прашчур мой вырашыy пашукаць, як цяпер кажуць, рынак збыту за yсходняй мяжой – у Маскоyскiм Княстве. Аднак, паехаyшы туды, ён зрабiy вялiкую памылку: прыхапiy з сабой голема. Тое, на што паблажлiва глядзелi y Лiтоyскiм Княстве (тут i не такiя дзiвакi сустракалiся), не магло не выклiкаць нараканняy у суседняй дзяржаве. Пражская гiсторыя паyтарылася: доктара звiнавацiлi y чарнакнiжнiцтве. Прысудзiлi да спалення yсе яго кнiгi, а таксама яго самога ды ягонага «пякельнага памочнiка». Палачанiн уцякаy у вялiкiм спеху, кiнуyшы yвесь свой набытак, прывезеныя y Маскву кнiгi, а разам з iмi – i голема.

Ёсць, праyда, нейкiя цьмяныя згадкi, што y гiсторыю магла замяшацца вялiкая маскоyская княгiня, мацi будучага Івана Жахлiвага, якi нарадзiyся акурат праз дзевяць месяцаy пасля Скарынавага ад’езду з Масквы. Але гэткая версiя выглядае так фантастычна, што я б не стаy асаблiва давяраць тагачасным плеткарам… Усё гэта толькi намёкi ды чуткi.

А вось нашая сямейная легенда кажа, што акурат у Маскве продка нагнаy праклён пражскага рабiна. Таму i голем згубiyся. Дакладней, не згубiyся, а yцёк у мiтуснi пры паспешлiвым доктаравым ад’ездзе з Масквы.

Ён доyга хаваyся, iшоy па слядах палачанiна. Урэшце высачыy. Было гэта yжо праз шмат-шмат гадоy, у Празе, дзе мой прашчур апекаваyся каралеyскiм садам на Градчанах. Голем, як я yжо казаy, не ведаy стомы, не адчуваy часу. Можа быць, ён знарок хаваyся тыя гады – чакаy, пакуль у доктара з’явяцца дзецi… Я часам думаю, што праклён быy не y тым, каб вынiшчыць наш род, а y тым, каб над намi, Скарынавымi нашчадкамi, вечна вiсеy страх. Боязь, што кожны дзень можа стаць апошнiм. Боязь, што за табой вечна цiкуе неyмiручая iстота, якая не ведае нiякiх эмоцыяy, не адчувае нiякай стомы. Палахлiвасць – нашае наканаванне. Мы не можам разлiчваць на заyтра, бо жывём без надзеi на яго.

У Францiшкавым пакоi, дзе знайшлi мёртвае цела, усё выглядала натуральна. Адно толькi здзiвiла прыдворнага пражскага летапiсца, якi занатаваy згадку пра ягоную смерць: след белай глiны на падлозе. Глiны, падобнай да якой не было зусiм анi на Градчанах, анi ва yсёй Празе, анi y яе ваколiцах…


* * *

Спаць Вiтушынскi пайшоy не y самым лепшым гуморы. Гiсторыя, расказаная доктарам Скарынам, бянтэжыла, вярэдзiла думкi. Нешта y ёй падалося Антону дзiyным. Аднак ён нiяк не мог вырашыць, што менавiта перашкаджала паставiцца да яе абыякава. Хiба тое, што доктар, якi дагэтуль выяyляy сябе такiм прыхiльнiкам навукi i прагрэсу, раптам расказаy настолькi мiстычны, поyны загадак аповед? Вiдаць, так: не стасавалася гэтая гiсторыя з тым уяyленнем, якое склалася y Антона пра доктара Скарыну.

З гэтай думкай ён i заснуy.

Ён снiy першадрукара Скарыну, якi некуды ляцеy на самалёце з чужой жонкай; коней, што блукалi y цвiлых калiдорах нейкага замка; iхныя крокi рэхам адбiвалiся ад высокай столi, якая гублялася недзе y цемры. Следам за коньмi па тым самым калiдоры, асветленым дрогкiм святлом паходняy, ехала аyто, дзе ролю шафёра выконваy дзiyны чалавек у белай маскараднай масцы. Маска прыкрывала толькi верхнюю частку твару, на нiжняй, блiскаючы залатой фiксай, расплывалася здзеклiвая yсмешка. Кiроyца аyтамабiля зняy маску: пад ёй паказалася нечалавечае страхотнае аблiчча ненатуральна белага колеру.

Вiтушынскi адкрыy вочы, сэрца ненармальна хутка стукалася y рэбры. Згадаyшы даyнi забабон, чуты y дзяцiнстве, ён перавярнуy падушку на другi бок. Як нi дзiyна, гэты сродак барацьбы супраць кашмару дапамог: Антон правалiyся нарэшце y сон.



І не чуy крокаy забойцы на калiдоры. Бо забойца iшоy цiха. Ён вывучыy дом як свае пяць пальцаy. Дзякаваць богу, часу на гэта было дастаткова. Вось тут трэба ступаць асцярожна: гэтая маснiчына рыпiць. Пераступiy. Ён, вядома, зможа патлумачыць, чаму ходзiць тут у такi познi час. Але yсё ж лепей не рызыкаваць. Іначай давядзецца адкладаць справу ды вынаходзiць новы спосаб: другi раз так iсцi yжо не варта.

На вулiцы цяпер светла, амаль як удзень. Аднак зачыненыя аканiцы не дадуць прабiцца y пакой нават месяцоваму святлу. Толькi вузенькi прамень пралез у шчылiну. Халодны спакойны прамень, што супакойваy думкi.

Ён лёгенька пастукаy пазногцем у дзверы. Яна адчынiла амаль адразу. Тузануy за сабой дзверы: яны нягучна стукну лi аб вушак. Клямка шчыльна i надзейна прычынiла дзверы. І гэтак жа хутка, шчыльна i надзейна сышлiся рукi на дзявочым горле.

Яна не паспела закрычаць. Сiпела, спрабавала расцiснуць мёртвае кола, што yсё мацней сцiскалася, не давала ёй дыхнуць.

Забойца апусцiy мёртвае цела на падлогу. Падышоy да акна, расчынiy. Халоднае свежае паветра рванулася y пакой, нервова здрыганулiся фiялетавыя фiранкi. Яны кiнулiся y твар забойцу, ён прытрымаy iх.

Цiхенька закрываючы за сабой дзверы, ён выйшаy з пакоя.



* * *

Ранак быy iмжыстым i шэрым. Такiмi безнадзейнымi мусiлi б быць ранкi не y першай у свеце краiне, якая будуе светлую будучыню yсяго чалавецтва, а дзе-небудзь у капiталiстычнай Брытанii, дзе пануе прымус чалавека над чалавекам. Але чалавек пакуль яшчэ не знайшоy улады над капрызамi надвор’я, i таму даводзiцца трываць i такiя непрыемныя днi. Калi-небудзь, так, калi-небудзь вызваленае чалавецтва возьме y свае рукi лейцы нябеснага кiравання. Тады yжо людзi не стануць чакаць падачак ад прыроды, а забяруць у яе сiлай усё, што самi захочуць. Вось яно, будучае валадарства чалавечае!

Вiдаць, у такiх фарбах апiсала б гэтую ранiцу на сваiх шэрхлых старонках перадавiца газеты «Набат», калi б была y тым патрэба. Аднак патрэбы такой не было: для перадавiцы y акруговай газеце тэмаy не бракавала i без апiсання надвор’я. Надыход светлай будучынi быy падзеяй настолькi зразумелай i вырашанай, што марнаваць каштоyны час на апiсанне нiцых вольхаy – вартаyнiкоy пустых вулiцаy, воглых туманоy, што спрабавалi зачапiцца за страху сiнагогi, i yсялякай iншай такой драбязы нiводзiн нармальны будаyнiк камунiзму не стаy бы.

Аднак Вiтушынскi не лiчыy сябе будаyнiком камунiзму. Яму блiжэй была пазiцыя абываталя, удзячнага кожнаму дню. І таму кожны дзень ён (з пэyнага часу) сустракаy з удзячнасцю i праводзiy без асаблiвага шкадавання. Не было па чым шкадаваць. І па кiм – таксама.

Выбраyшыся на веранду, дзе yсе насельнiкi дома зноy мусiлi сабрацца разам на сняданак, Вiтушынскi заспеy нейкае yзрушэнне. Доктар Скарына стаяy каля акна, нервова пастукваючы пальцамi левай рукi па шыбе. Мяркуючы па рытме, гаспадар дома мусiy найграваць марш.

Шумскi сядзеy, абыякава yтаропiyшыся y нейкую кропку на сцяне. Раз-пораз ён кiдаy нецярплiвыя позiркi на yваходныя дзверы.

Прыход Вiтушынскага вывеy iх са стану чакання. І расчараваy:

– А-а-а, гэта вы… А цi не бачылi там Алену? Нешта яна сёння кардынальна запазняецца.

Вiтушынскi адказаy, што не бачыy. Рэзка крутнуyшыся на абцасах, Скарына рушыy у дзверы, каб прыспешыць сястру.

– Як спалi на новым месцы? Кажуць, у такiх выпадках чалавек бачыць прарочыя сны. Што снiлi вы? – Шумскi быy сама далiкатнасць. Нават вiдавочна думаючы пра нешта сваё, патаемнае, ён усё ж спрабаваy заняць госця свецкай размовай.

Антон збiраyся адказаць, аднак не паспеy: па барабанных перапонках ударыy дзiкi мужчынскi крык з глыбiнi дома.

Нiбы толькi i чакаyшы гэтага сiгналу, яны з Шумскiм сарвалiся з месца. Да пакоя, з якога даносiyся крык, асiстэнт дабег першым. Вiтушынскi са сваёй хворай нагой тут яму не мог стаць сапернiкам. Шумскi зазiрнуy – i вокамгненна адхiснуyся, не стрымаyшы yскрыку. Антон глянуy па-над ягоным плячом: гэта быy жаночы пакой, калi меркаваць па шматлiкiх невялiчкiх падушачках, пакiнутых там i сям, карункавых фiранках, процьме вязаных упрыгожанняy. Каля ложка стаяy Скарына, трымаючы на руках цела сястры.

– Выклiкайце мiлiцыю, – скамандаваy цераз плячо Шумскi. – Я пабуду тут з iм.

Вiтушынскi няyклюдна павярнуyся i, прыкульгваючы на правую нагу, пайшоy на выхад.

Мiлiцыянты прыбылi хутка: прыехалi на адным з пяцi аyтамабiляy, якiмi магла пахвалiцца акруговая Ворша. Чорны студэбекер з лакавымi бакамi надаваy прыезду мiлiцыянтаy урачыстасць. Большай помпы iхнаму прыбыццю надаy бы хiба што духавы аркестр, якi па нядзелях граy у гарадскiм парку.

Невысокi кiрпаты мiлiцыянт, галоyны y групе, распараджаyся рашуча, без ценю сумневу ва yласнай слушнасцi. Ён уважлiва агледзеy пакой, дзе адбылася смерць, падышоy да бюро, што стаяла y куце, i пачаy перабiраць змесцiва yсiх шуфлядаy: лiсты, нейкiя цэтлiкi, паперкi з запiсамi для памяцi, пару нататнiкаy, тоyсты сшытак, пудранiцу, маленькiя керамiчныя фiгуркi жывёлаy, яшчэ нейкую жаночую драбязу. Пад паперамi адной з шуфлядаy апынуyся альбом з эцюдамi пейзажаy, зробленымi алоyкам.

– Божа мой, – вохнуy Скарына, – я думаy, яна yжо даyно выкiнула гэты альбом.

Мiлiцыянт уважлiва паглядзеy на яго:

– Чаму вы так думалi?

– Ну, бо яна шмат часу не малявала. Перастала пасля таго, як прыснiла нейкi страшны сон, звязаны з маляваннем.

Мiлiцыянт пахiтаy галавой i зноy вярнуyся да перагляду шуфлядаy. Ён вывучаy iх так, нiбы спадзяваyся менавiта y шуфлядзе знайсцi невядомага злачынцу, якi пазбавiy жыцця маладую жанчыну.

Ён ужо амаль закончыy пераглядаць бюро, калi да яго падышоy адзiн з падначаленых i цiхенька нешта сказаy. Кiрпаты адразу адсунуy ад сябе недагледжаную шуфляду i пайшоy следам за падначаленым. Разам яны наблiзiлiся да акна i сталi нешта вывучаць на прываконнi. Нарэшце адарвалiся ад свайго захапляльнага занятку i павярнулiся да астатнiх прысутных. Твар кiрпатага праменiyся шчасцем, нiбы ён толькi што атрымаy ордэн.

– Па-апрашу yсiх прад’явiць падэшвы абутку!

Агляд, вiдавочна, нiчога кiрпатаму не даy: нi на абутку Скарыны, нi Шумскага, нi Вiтушынскага ён не знайшоy таго, чаго хацеy. Лёгкi цень азмрочыy яго твар. Праyда, ненадоyга – хутка ён папрасiy Скарыну паказаць яму yвесь абутак, якi ёсць у доме. Праз нейкi час яны вярнулiся з пустымi рукамi. Кiрпаты выглядаy азадачаным, але яшчэ не разгубленым. А вось калi i агляд абутку Шумскага i Вiтушынскага таксама не даy яму жаданых вынiкаy, ён выяyна страцiy раyнавагу.

– Ды што вы такое шукаеце, можна даведацца? – занерваваyся Скарына.

Замiж адказу кiрпаты падвёy iх да акна. На прываконнi добра адбiyся след рыфлёнае падэшвы. Памеры адбiтку выдавалi, што нага, якая пакiнула след, належала мужчыну. Вiтушынскi заyважыy, як Скарына закусiy вусны i вырачыy вочы. След быy з засохлай белай глiны.


* * *

Спытаyшыся y кiрпатага дазволу, Вiтушынскi сышоy бадзяцца па горадзе. Заставацца y доме Скарыны не хацелася: надта ж пякучай была атмасфера гора. Антон адчуваy сябе лiшнiм у такой сiтуацыi i таму вырашыy пашукаць жытло, куды можна было б з’ехаць.

Характарыстыку, якую доктар даy мясцовым гатэлям, Вiтушынскi запомнiy вельмi добра. Таму i на пошукi пакоя выбраyся y раён прыватных дамоy.

Аднак знайсцi жытло аказалася не так лёгка. Цi то аршанцы занадта падазрона ставiлiся да незнаёмца i не спяшалiся пусцiць яго y падсуседзi нават на некалькi дзён, цi то Вiтушынскаму не траплялiся гаспадары, якiя маглi б пахвалiцца лiшкам жылплошчы.

Ён туляyся па пакручастых вулачках мiж драyляных дамоy, што патаналi y зелянiне яблынь i грушаy, слiваy ды вiшняy. Гэтыя вулiцы моцна рознiлiся ад цэнтральных, дзе дрэваy бадай i не было – не тое што яблыняy, але нават таполяy цi клёнаy.

Нечакана для сябе Антон выйшаy на пустку. Перад iм ляжалi вялiзазныя равы, вiдавочна выкапаныя чалавечымi рукамi. Фантастычнае вiдовiшча зачароyвала. Даyжэзныя глыбокiя ямы нагадвалi магiлы старажытных казачных асiлкаy. Дый нават для тых легендарных волатаy выглядалi яны завялiкiмi: у такой велiчэзнай ямiне можна пахаваць не толькi аграмадзiну-асiлка, але яшчэ i на канi. Ды нават i не аднаго: цэлае войска y поyны рост спакойна здолее змясцiцца тут.

З-за хмараy вызiрнула сонца, асвятлiyшы пейзаж i тым надаyшы яму яшчэ больш фантастычны выгляд. Цяжка было паверыць, што yсе гэтыя стромыя сцены, на якiх там-сям прычапiлiся няyпэyненыя y сабе дрэyцы, насамрэч месцяцца на Зямлi. Ластаyчыны гняздоyi, якiмi былi паточаныя адхоны равоy, нiбы сцены старога дома – шашалем, падавалiся цi то дзiркамi y сыры, цi то таямнiчымi хадамi y Невядомае.

Вiтушынскi, якi стамiyся бадзяцца па горадзе (адчуваy стому i непрыемнае паколванне y параненай правай назе), моyчкi стаяy над ровам. Ён п’янеy ад асалоды, што адкрываy яму велiчны краявiд.

З-за спiны раздалося пакерхванне:

– Глядзiце? Так, тут у нас прыгожа. Мабыць, так выглядаюць каньёны y Паyночна-Амерыканскiх Штатах.

Антон павярнуyся на голас i запытаyся y маладога бландзiна з чорнымi бровамi, што стаяy непадалёк:




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/zmicer-dzyadzenka/gistoryi-u-prycemkah-zbornik/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


