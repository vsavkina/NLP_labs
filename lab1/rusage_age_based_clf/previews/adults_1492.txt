Русалкi клiчуць
Зараслава Камiнская


Бiблiятэка Саюза беларускiх пiсьменнiкаy «Кнiгарня пiсьменнiка». Пункт адлiку
Вас калi-небудзь клiкалi русалкi? А калi б паклiкалi, як думаеце, якiм бы быy гэты поклiч? Замагiльны шэпт начнога жаху? Цi голас са старых казак, якi абуджае цiкавасць i тугу па тым, што мiнула? Цi запрашэнне нырнуць у вiр, адчуць моц i перарадзiцца русалкай?

Гэта кнiга не толькi пра Алену Кiш, адзiную, хто прадстаyляе y свеце наiyнае мастацтва Беларусi, але i пра тое, што адбываецца, калi русалкi клiчуць.





Зараслава Камiнская

Русалкi клiчуць


Ганне Бутырчык, Людмiле Рублеyскай, Наталлi Паваляевай, Юлii Цiмафеевай, Алене Казловай з удзячнасцю за Школу, без якой нiчога гэтага не было б



© Камiнская З., тэкст, 2017

© Кнiгазбор, 2017


* * *




11 чэрвеня 2017 года

«Пачынаючы гэты дзённiк, не думаy, што y iм прыйдзецца апiсваць смерць».

    Апошнi запiс у дзённiку Загорскага А. Я.
    Тэчка № 1/17

Калi часта пераязджаеш з кватэры на кватэру, стараешся не купляць шмат рэчаy, бо iх прыйдзецца несцi на сабе, сапраyдны цяжар пражытых гадоy. Але яны купляюцца. Збiраюцца побач, як жалезныя стружкi наyкол магнiта: яшчэ адзiн кубак, яшчэ адна талерка, яшчэ пяць кнiжак, яшчэ адзiн плед.



Перапiска y мэсанджары

Лiза: Вечарам пайду па аб’яве. Ты са мною?

Наста: Не паспею з працы

Лiза: Ну блiн, зноyя сама

Ясна

Наста: Прабач Пойдзеш?

Лiза: Куды я падзенуся, заyтраж з’язджаць

Наста: Ааааааааааааа! Я забыла, што заyтра


У гэтым горадзе было немагчыма знайсцi жытло. Верагодна, таму, што тут жылi Францiшак, Еyфрасiння, Сiмяон, спынялiся на пастой рускiя жаyнеры, французскiя, польскiя, зноy рускiя, таyклiся сотнi душ мнiхаy, але да гэтых нiякiх пытанняy, яны заyжды бавiлiся асобна. І таму нармальным, звычайным, жывым людзям месца не засталося. Былi кватэры, якiя знiкалi, як толькi ты датыкалася да званка: «Не, не здаём, вы нешта пераблыталi». Пфф – i зялёныя дзверы раставалi y паветры. Кватэры, дзе звялося yсёчалавечае: «Калi ласка, аплата за тры месяцы, i пакiньце заклад зараз. Дзевушка, а вы пашпарт свой напачатку пакажыце, ядадзеныя перапiшу, а пасля вы yнутр заходзьце».

Пфф – i прападала надзея.

Былi кватэры, адкуль хацелася знiкнуць самой: «Я тут буду, цiхенька, у суседнiм пакойчыку, а вы жывiце, душ-ванна вашыя, яшчэ да мяне можа Пятровiч заходзiць, але мы песень не пяём, толькi ванну тады на засаyку зачыняйце. І самi замыкайцеся». Хутчэй, хутчэй знiкнуць, спiнаю да дзвярэй, не паказваючы, што страшна.

Пфф! Пфф! Пфф! І так кожны раз. Здавалася неверагодным, як астатнiя людзi знайшлi сабе кватэры. Напэyна, яны y iх нарадзiлiся, як у кашулях, у шкарлупках, у панцырах.

Таму калi вечарам Лiза глядзела на жоyтыя вокны i тоyстыя каменныя сцены, то адчувала сябе як смаyжыха без ракавiны: мяккай i безабароннай.



Наста: Напiшы, калi выйдзеш

Лiза: Не сцы


Гэта была апошняя iх надзея: «2 пак, 17 м2 i 8 м2, кухн. 6 м2, сум. с/в, не студэнтам, без жывёл». «Хрушчы», шэры пад’езд, чацвёрты паверх, на сценах – цi то парада, куды iсцi, цi то падказка, што iдзеш верным напрамкам.

Гаспадыня чакала каля дзвярэй:

– Мы з сынам тут даyно не жывём i вось вырашылi здаць. Пакуль сын не ажэнiцца. Кватэра цёплая, – жанчына прытулiла далонь да дэрмацiнавых дзвярэй, бы кранула жывую iстоту i праверыла, цi не астыла тая. Адамкнула замок, прапусцiла Лiзу наперад.

Цемра калiдора сапраyды была цёплай, пахла пылам i старой паперай (тут ёсць кнiгi!). Збоку балюча пстрыкнуy выключальнiк:

– Вы хадзiце, правярайце.

Жанчына yсiм выглядам паказвала, што гэта – не яе кватэра. Яна б у такой не жыла. Яна б адрамантавала зламаную ручку, паклеiла б новыя шпалеры, пафарбавала б падлогу. Нiколi б не лягла спаць на прадаyленую канапу, не села б у выцерты на спiнцы фатэль. Не паставiла б рондаль на карычнева-жоyтую плiту, зацягнутую тлушчам, не мыла б посуд у шэрай падрапанай ракавiне, не ставiла б талеркi на пагнутую сушылку.

Напэyна, утой дзень, калi яны з сынам вырашылi з’ехаць адсюль, кватэра раптоyна пастарэла, рассохлася i ператварылася з утульнага чыстага жытла – у гэта. І гаспадыня не мае зараз да гэтага нiякага дачынення, як экскурсавод, якi вымушаны паказваць экспазiцыю, што самому не падабаецца.

А Лiза баялася сказаць, што ёй падыходзiць. Каб не сурочыць. Бо кватэра нiкуды не знiкала, тут нiхто не жыy, i мелася верагоднасць, што iх яшчэ доyгi час не выганяць. А гэта больш, чым можна было хацець.

Лiза старалася y думках не адмываць мачалкай старую плiту ад тлушчу, бо плiта яшчэ не iх, няма чаго прывыкаць, але нiчога не магла зрабiць i yяyляла, як нацягвае жоyтыя пальчаткi i высыпае белы парашок.

– Можам заyтра заехаць?

– І што, санвузел глядзець не будзеце?

Так экскурсавод абураецца, калi экскурсанты спрабуюць сысцi, не пазнаёмiyшыся з галоyным шэдэyрам. Гаспадыня i без таго трымалася пагардлiва побач з той, хто можа жыць у такой кватэры, а зараз зiрнула амаль грэблiва. І сама расчынiла дзверы y прыбiральню, дэманструючы, што нiчога не хавае.

І зноy нiчога нечаканага: на сценах – блакiтная кафля з паламанымi там-сям вугламi – так трушчыцца крохкае квадратнае пячэнне «Слодыч». Люстэрка без рамы, шкляная палiчка, спарахнелы, як пень, унiтаз i пафарбаваная блакiтным ванна без фiранкi.

– Заплацiце за месяц наперад? Заязджайце.

Лiза сцiснула халодныя ключы y руцэ i толькi тады супакоiлася. Гэта значыць, кватэра належыць iм: заyтра будзе дзе жыць.

А гаспадыня пайшла, паабяцаyшы вярнуцца без папярэджання.


* * *

Рэчы раскладзеныя па белых пластыкавых пакетах: падлога застаyленая iмi, бы вялiкiмi пластыкавымi пяльменямi. Пухленькiя – гэта з адзеннем; худзенькiя, амаль без мяска, – гэта касметыка, цюбiкi i слоiкi, якiя не б’юцца. Чамадан – гэта з кнiгамi: тут не пяльмень, а хлеб наш надзённы.

Лiза лiчыла торбы, каб нiчога не забыць:

– Дваццаць шэсць! Гэта толькi мае. Тваiх – трыццаць. На старую кватэру глядзець няма чаго: яна не iх, але паспелi прыкiпець, паспелi атаясамiць, паспелi паназываць жылплошчу домам.

– Юра, мы yсё сабралi, чакаем цябе, – Наста трымае айфон памiж плячом i вухам, бо y руках – пакеты.

«Пяльменямi» зараз застаyленыя ганак i лава. – Яшчэ два разы схадзiць, i yсё. Лiза, твая чарга.

Ранкам суседзi цi на працы, цi спяць, таму можна не клапацiцца, што хтосьцi зазiрне y клункi, якiя растапырваюцца, нiбы наyмысна дэманструючы сваё начынне: рондалi, вешалкi, абутак.

– И заплакали блюдца: не лучше ль вернуться?

– Хернуцца. Там чацвёрты паверх, дарэчы, – Лiза прынесла апошнiя пакеты i стала побач з лаyкай, бо сесцi месца не засталося. – Зноy з гадзiну насiць, але цяпер угору.

Прыязджае Юра, абураецца, што не запрасiлi раней, i дапамагае нафаршыраваць клункамi аyтамабiль: багажнiк забiты, задняе сядзенне – таксама. Лiзе пад ногi – пакет з посудам, а на каленi – настольная лямпа i два старэнькiя ноyтбукi.

Наста yладкоyваецца наперадзе, абдымае дзве пухлыя падушкi.

– Тут недалёка, – гэта Лiза спрабуе паказваць шлях, але Юра i сам усё ведае i можа ехаць па гэтым горадзе з заплюшчанымi вачыма, навобмацак, арыентуючыся паямiнах i шчарбiнах на асфальце, ды яшчэ па водарах.

Наста заплюшчвае вочы, кладзе галаву на падушкi. Вось паварот, пасля будзе яшчэ адзiн. Пах дыму – гэта яны y прыватным сектары. Пацягнула свежасцю – выехалi на мост. З правага боку – гудок паравоза: паралельна iм, па паралельным мосце i y паралельнай рэчаiснасцi, iмчыць цягнiк. Паварот, вельмi цiхая вулiца, паварот – i час расплюшчваць вочы, бо прыехалi.

Гэтым разам паспяваюць перацягаць рэчы хутчэй: дапамагае Юра. Ён спяшаецца на працу i ветлiва не згаджаецца пiць гарбату, i добра, бо гарбатнiк адшукаyся б у апошнiм з пакункаy.

Наста яшчэ не была y кватэры – калi прызвычылася да пераездаy, то можна згадзiцца на новае жытло не гледзячы. І толькi тады, калi рэчы твае перавезеныя i дзверы за табой зачыненыя, ёсць сэнс паглядзець, што тут i як.

І пабачыць, што ты трапiла y свет, якi стварыy хтосьцi iншы, паводле свайго вобраза i падабенства. А табе зноy выпадае iснаваць у чужым жыццi i нават часе.

Тут панавалi шасцiдзясятыя. Шпалеры y палоску, пажаyцелыя, як вераснёyская трава. На фiранках – зялёнае лiсце клёна. Мроiлася, што i яно хутка пажаyцее i ападзе, толькi адзiн лiсток застанецца, заблытаyшыся y рудым цюлi, як у павуцiннi.

У палiраваным карычневым серванце калiсьцi стаяy крышталь. Стаяy так доyга, што паспеy прарасцi, i калi яго здымалi, на дрэве засталiся шнары, бы ад адламаных галiнак.

Не, крышталь iм не пакiнулi. Кнiгi – iх не шкода, вось яны. Тыя самыя, што засталiся ва yсiх постсавецкiх кватэрах: зялёны «Айвенга», чырвоны двухтомны Маякоyскi, пярэстны штакетнiк «Классики и Современники», блакiтнае двухкнiжжа Булгакава, чорны Рэмарк, шэры Ясенiн i белы Паyстоyскi. Памiж iмi, дэманструючы, што з часам драбнеюць патрабаваннi i псуюцца густы, уцiснутыя маленькiя мяккiя кнiжачкi Данцовай. Нiбы yстарую прыгожую кладку yвапхнулi сучасныя цаглiны.

Каля серванта – палiраваная шафа i старая канапа.

– Бяры вялiкi пакой, бо гэта ты знайшла кватэру, – Наста адчынiла дзверы y спальню. І засталася y тым самым часе: ложак, дзякуй што драyляны, а не жалезны, стары матрац, крэсла з трэснутаю сядушкаю, пыльная шафа – палiцы засланыя газетамi. Яшчэ тумбачка, дзверы y якую адчынiць было немагчыма: мабыць, нехта трымаy iх з таго боку. – А я буду жыць у спальнi. Як думаеш, на гэтае крэсла можна ставiць ноyтбук?

Лiза прынесла анучы, венiк i вяхоткi:

– Іншага ён i не вытрымае. Паспеем за сёння прыбрацца?

Але не паспелi. Бо мылi хату, якая не мылася некалькi гадоy цi нават дзесяцiгоддзяy: вокны, падваконне, падшаф’е, падканап’е.

І справа пайшла б хутчэй, каб не дываны, якiя былi паyсюль: i на падлозе, i на сценах – падымалiся, як цвiль, да столi. Гаспадыня забаранiла iх хаваць: мо лiчыла, што гэта яны грэюць кватэру, робячы яе такой мiфiчна цёплай. Таму дываны знасiлi на двор i вытрусiлi па звычаi цi, хутчэй, па абрадзе, амаль страчаным у гарадах: павесiлi на турнiк i пабiлi выбiвалкаю. Яна таксама знайшлася y тым часе, што панаваy у кватэры: на антрэсолях сярод ламачча, на стосе старых газет, якiя Наста пакуль не змагла выцягнуць з завалу. Разабраць завал дамовiлiся заyтра.




Там, пад вадой, у iншым сусвеце


Гэта толькi здавалася, што хата стаяла на самым канцы вёскi. Насамрэч яна стаяла на самым канцы свету – далей не было нiчога, толькi лес, лес, лес.

Але якая там вёска: адна даyжэзная вулiца, старыя хаты чаргуюцца зпустымi, чорнымi дварамi. Вулiца – нiбы скiвiца з выбiтымi зубамi: вайна скончылася чатыры гады таму, адбудавацца яшчэ не паспелi. Але yсё будзе, будзе.

Плаваць Марыля хадзiла па начах, цi, хутчэй, цёмным ранкам, пакуль усе спалi. Таму пiльна сачыла, каб не пабудзiць вёску, прыслухоyвалася да яе подыху. Калi штосьцi варушылася y цемры, Марыля спынялася, i только тады, як цiшыня вярталася, крочыла далей. Спi, вёска, спi, баюбаю, а-а-а, а-а-а.

Удзень не надта паплаваеш, бо: а чаму гэта яна купаецца, а працаваць калi, а лепей бы на двары прыбрала, а працаднi не адрабiла, а чаго ты пэцкаешся так часта, а вялiкая ты дзеyка, каб па хвалях гойсаць, а… а… а… Спi, вёска, спi. Пясок на беразе белы, бы снег, а возера чорнае, як суцэльная палонка, i такое ж сцюдзёнае. Зняла сукенку, асцярожна паклала на паваленае дрэва i павольна рушыла да вады.

Зрабiла крок у возера – нагу апякло. Голае цела напружылася ад холаду, але Марыля не звярнула yвагi – глядзела, як на люстраной роyнядзi адбiваецца поyня, бачыла перад сабой срэбраны шлях. Свяцiла так, што, сапраyды, можна было збiраць iголкi. Побач дрыжэy камар, ды перад iм не было сорамна, а больш яе нiхто не бачыy.

Яшчэ крок, i яшчэ, i яшчэ. Вада пакрыху падымалася: хутка на талii апынулася мяжа двух сусветаy – вадкага i паветранага. Марыля спынiлася, каб адчуць, як гэтая мяжа гайдаецца – хвалi асцярожна лашчылi жывот.

Возера плёснула, дакранулася да грудзей, i Марыля нырнула. І страцiла адразу yсе пачуццi, засталося толькi адно: няма зроку, няма слыху, толькi адчуванне скурай. Плыла, наколькi хапiла дыхання. Вынырнула цi не на сярэдзiне. Уверсе на поyню набегла хмара, быццам бы лiсток прыдзьмула да вялiкага яблыка, i срэбны шлях не ззяy, як раней. І тут – бултых! Камень? Птушка? Звер? Штосьцi шабоyснулася за спiнаю.

Павярнулася – паверхня амаль гладкая. Амаль. Захацелася хутчэй на бераг, але баялася адвярнуцца, узiралася y чарнечу. І цемра нарэшце парвалася – нешта вынырнула з яе i паплыло якраз па зiхатлiвай дарозе.

Не, не звер. Чалавек. Ды пасля вайны вакол вёскi бадзялася столькi прыхадняy, зарослых i страшных, што мо i звер. Уцякаць?

А ён плыy да яе, прыгожа, хутка. Хутчэй, чым яна. Занырнуць, схавацца? Але няма як схавацца на сярэдзiне возера.

– Дабранач!

Голас малады. Сам незарослы. Здаецца, не звер.

– Добры дзень.

Ён зусiм блiзка: чутно, як цяжка дыхае, а y месячным святле вiдаць мокрыя валасы i блiскучыя вочы. Рухаyся па коле, i яна паварочвалася за iм, каб не губляць позiрку:

– То ж мы вiтаемся yначы, якi тут дзень? Сполах праходзiy, змяняyся цiкаyнасцю:

– Адкуль прыплылi?

– Здалёк. Ты з гэтай вёскi?

– Але.

– То яшчэ сустрэнемся.

І пасля гэтага абяцання Марыля адчула, што там, пад вадой, у iншым сусвеце, яна зусiм голая. А ён?

Ён павярнуy да свайго берага, не развiтаyшыся. Толькi крыкнуy здалёк:

– А ты не толькi y возеры, але i па зямлi прыгожа рухаешся!

Бачыy?

Але як тут спытаеш: i сорамна, i ён вунь дзе, яшчэ крыху – i выйдзе з вады. Выйдзе з вады! Марыля крутанулася, каб не падглядаць, i павольна паплыла y супрацьлеглы бок. Крыху развiднелася – гэта разам зсонцам надыходзiy новы працадзень. Іншых тут не было.


* * *

Cубота, але yсё роyна патрэбна падымацца на працу. Наста выпраyлялася пiсаць пра спартовыя зборы, а Лiза – рабiць клiенткам манiкюр.

Яны вучылiся разам, разам жылi y iнтэрнаце, i размеркавалi iх разам у адну i тую шматтыражку, на завод.

– Каша будзе праз тры хвiлiны.

Гэтак Наста будзiла Лiзу амаль штодня. І Насту не выключыш, не перавядзеш на пяць хвiлiн пазней – прыйдзе i адбярэ коyдру.

– Каву налiла, малака няма.

Лiза яшчэ не прывыкла прачынацца на новым месцы, таму ранак здаваyся незвычайным, незнаёмым. Такiм, як першы ранак пасля таго, як скончыyся тэрмiн яе размеркавання: Лiза выйшла з-пад коyдры i апынулася y цалкам невядомым свеце. Але назад вярнуцца было немагчыма – так, як немагчыма яшчэ раз прагледзець жахлiвы сон. Тым самым ранкам яна звольнiлася i пайшла на курсы. Рабiць пазногцi навучылася за адзiн месяц, што значна хутчэй за тыя пяць гадоy, якiя выдаткавала на папярэднюю прафесiю.

– Калi вернешся? – Лiза села на зэдлiк i адчула, якi ён кволы i ненадзейны.

Наста насыпала кашы сабе i ёй, паставiла кубкi з кавай:

– Не хачу пiсаць пра гэтыя спартовыя зборы, не хачу, не хачу. Добра табе.

Далей усё развiвалася па гадамi адпрацаваным алгарытме: Лiза мыла посуд, Наста мылася y ванне, Лiза мылася y ванне – Наста фарбавалася перад вялiкiм люстэркам у калiдоры, Лiза фарбавалася перад вялiкiм люстэркам у калiдоры – Наста прасавала адзенне i апраналася, Лiза прасавала адзенне i апраналася – Наста выбягала з хаты. Перад тым як замкнуць кватэру, Лiза са шкадаваннем зiрнула на плiту, на якую yчора не хапiла часу. Як жа аддзерцi тлушч?


* * *

– Мне, калi ласка, французскi. Я iду на вяселле, хутка пачнецца, яyжо пры макiяжы, а на манiкюр учора не паспела, дык са мной абмянялася мацi, яна была да вас запiсаная, i вось мне французскi, – калi вы хочаце навучыцца адключацца ад рэчаiснасцi, паспрабуйце папрацаваць манiкюркай i не yдумвацца y чужыя гiсторыi.



Наста: У мяне палова спартоyцаy панапiвалася.

Ты як?

Лiза: Мне б таксама напiцца

Калi вернешся?

Наста: Позна


– Да мяне прыехаy пляменнiк, ён гiсторык, а наш горад жа гiстарычны, толькi не yсе гэта разумеюць. А ён з замежжам працуе, бо калi нам даyнiна непатрэбная, то што ёй гнiць? Але yсё працуе, працуе, ды халасты, нiяк не ажэнiцца, – новая клiентка зiрнула на Лiзу i спалохалася, што спалiлася i выдала месца знаходжання рэдкага y гэтых драпежных мясцiнах халастога звера. – Толькi тут яму, зразумела, пары няма, не яго yзровень. А хочаце я вам рэцэпцiк капусткi хрусткай скажу?

– Блакiтным. А на гэты пазногаць наклейце кветачку, – i больш нiчога за yвесь сеанс. Самая прыемная размова, дзякуй, прыходзьце яшчэ.

– І вось Вiцька знайшоy маладзейшую, але не нашмат, i зараз з ёй жыве, адбудаваy дом, але i той дом пакiнуy, малайчына такi, – цiкава, вадкiм сродкам адмыецца плiта цi парашком? Пальчаткi гумавыя добра б купiць, а Вiцька, канешне, малайчына.

Горш, калi пачыналi распытваць яе:

– А дзе вы жывяце? А вы думаеце купляць кватэру? А чаму не замужам? А колькi плацяць вам? І што, вы yсё так i будзеце манiкюркай?

Лiза не мела што адказаць, атаму навучылася задуменна хiтаць галавой i yсмiхацца так, што клiенткi пачыналi самi выдумляць гiсторыi пра яе мары i планы – заставалася толькi згаджацца. Гэтыя гiсторыi Лiза слухала з цiкаyнасцю, мо спадзявалася, што нехта падкажа ёй, што рабiць далей. Пасля звальнення ёй здавалася, што час спынiyся. Не, не так: яна спынiлася, а жыццё iдзе побач. Маyляy, спектакль, дзе Лiза iграла галоyную ролю, вывучыла словы i падрыхтавала прыгожы касцюм, але спазнiлася, i таму пачалi без яе. А зараз няёмка выходзiць на сцэну – там спраyляюцца ж добра i так i, напэyна, абурацца, чаго яна лезе, сама вiнаватая, трэба было думаць раней. А менавiта тады, калi памылiлася i столькi часу змарнавала на вучобу, якая не мела нiчога агульнага зрэчаiснасцю. Цi з вучобай усё было добра, а няправiльна толькi тое, што два гады рабiла нелюбiмае?

З пазногцямi – усё дакладна: адразу бачыш вынiк i, калi сапсавала, можна падцерцi ацэтонам. А тут. З’ехаць i шукаць працы, пра якую марыла? А калi яе няма? Цi ёсць, а Лiза не падыдзе?

– У вас такiя прыгожыя блакiтныя вочы, глыбокiя-глыбокiя, – новая клiентка – мастачка, пальцы перапэцканыя фарбай. – І валасы залатыя. Дзiва, што не замужам. Вы зачараваная русалка, якая чакае свайго прынца. Вось i амаль не размаyляеце, бы няма голасу. І вы чакайце, чакайце, ён абавязкова з’явiцца.

Лiза yсмiхнулася i кiyнула.


* * *

Пасля працы Лiза зайшла y краму i набыла нарэшце пальчаткi, а таксама малака i спагецi з памiдорамi. Спадзявалася, што паспее прыгатаваць вячэру да таго, як вернецца Наста, але калi адчынiла дзверы, адчула пахяблычнага пiрага – найлепшы водар, якi можа сустрэць дома.

– Амаль гатовы, дапякаецца, – Наста сядзела на падлозеy калiдоры, вакол валялiся старыя газеты, – Увесь дзень думала, што y тым стосе, не магла працаваць.

Лiза села побач:

– Сорак дзявяты год? Не такая i даyнiна.

– Па-першае, мне, як журналiсту, цiкавая гiсторыя прэсы. І не крывi твар, я yсё бачыла. Па-другое, хаця б прагартаю перад тым, як закiнуць назад на антрэсолi. Тут толькi барацьба, пасевы, ураджаi, а мне гэтага i y нашых газетах хапае.

Лiза прабегла вачыма па загалоyках:



«Радасць калектыyнай працы»

«Больш кок-сагызу краiне!»

«Сёмы том Твораy І. В.Сталiна на беларускай мове»

«Дзень у калгасе “Перамога”»

«Рашаючы этап барацьбы за кок-сагыз»

«У барацьбе за хлеб»

«Адзiнаццаты том Твораy І. В. Сталiна»

«Неадкладна завяршыць ворыва тарфянiкаy пад пасеy кок-сагызу»


Некалькi здымкаy: конь цягне штосьцi па полi; мяхi збожжа; хата, суворыя на выгляд людзi y чорным адзеннi, i толькi y маладзенькiх дзяyчын павязаныя светлыя хустачкi. Лiза хацела сказаць пра гэта Насцi, але тая yжо крычала з кухнi:

– Не спалiла! Не спалiла! Калi ты бачыш дым, то гэта так i патрэбна!

І Лiза кiнула газету на падлогу да астатнiх i пайшла, абмiнаючы паперкi, як лужыны, есцi яблычны пiрог.

Але яе месца было занятае – на зэдлiку ляжаy дыван.

– Таксама з антрэсоляy, няхай праветрыцца. Стары, вясковы, – Наста разгарнула палатно. – Бачыш, як кветкi выцвiлi? Прыгожа, як лiчыш?

– Лiчу, што зашмат у гэтай кватэры дзiyных знаходак, – Лiза yзяла кавалак пiрага, пасунула дыван i адчынiла ноyтбук, каб загуглiць, што такое кок-сагыз.




Русалкi клiчуць


Бульба ляжала y кацялку з ранку: адмыслова дзеля таго, каб было чым павячэраць. Марыля жыла сама i таму магла абысцiся бульбаю некалькi дзён – дазваляла сабе не гатаваць, бо вельмi стамлялася за дзень. Як жылi тыя, хто пасля працы павiнныя былi яшчэ i гатаваць наyсюсям’ю, Марыля не ведала. Але, пэyна, яны не хадзiлi плаваць па начах.

Толькi падняла накрыyку, як адчынiлiся дзверы:

– Ты чула, што y нас новы аграном? Прымаy ад мяне сёння справаздачу, дужа хвалiy.

Апусцiла накрыyку. Гэта Ядзя, а яе запрашаць да стала няма жадання.

– Не, не чула, увесь дзень была на далёкiм полi.

Ядзя паглядзела на Марылiны брудныя пазногцi:

– То ты прыбралася б, буду цябе знаёмiць. І дзверы зачынiлiся.

А Марылi нешта падказала, што пазнаёмiцца з новым аграномам яна yжо паспела.


* * *

Пасля вячэры святла за вокнамi засталося зусiм крыху, на донцы, быццам i яго нехта з’еy цi дапiy.

Было цiха-цiха: хата невялiкая, маyклiвая. Каты y ёй не прыжывалiся – жанчыны шапталi, што гэта прыкмета цi то шкоды на самой хаце, цi таго, што Марыля сурочаная. А ёй здавалася, што yсе чары тут павiнны быць вынiшчаныя: згарэлi y вайну. Полымя ж чысцiць. Цi наадварот, то было д’яблава полымя?

Схамянулася, штозгадала на ноч. Хаця i не верыла, а схамянулася. І да вайны, i пасля, тут чысцiла не толькi полымя, але i людзi. Замянялi невядомае на вядомае, веру – на навуку, святыя кнiгi – на падручнiкi, малiтвы – на цытаты са з’ездаy, што гучалi з радыёрэпрадуктара.

І вытаптанае яно, i соллю пасыпанае, але вось, прарастае. І да Альжбэты ходзяць. Носяць. Просяць.

Дома цiха-цiха. Гукнула:

– Га!

Нiхто не азваyся. Зусiм адна.

Узяла апошнiя бульбiны i пабегла y суседнюю хату, каб зазiрнуць у сваю будучыню: там жыла бабка Тоня, гадоy цi не на семдзесят старэйшая за Марылю. Таксама адна.

Тоня сядзела на лаве на дварэ i глядзела на неба. Марыля павiталася i села побач, паклала бульбiны y яе цёплыя шурпатыя далонi, нiбыта вярнула iх у зямлю.

– Марылечка мая прыйшла, дзетухна. Напрацавалася?

То адпачывай, маленькая. Што табе расказаць?

– Пра русалак.

– Іх да першай вайны многа y нас было. Бо як русалкамi робяцца? Жыве дзяyчыначка, маецца, нiхто яе не шкадуе, нiхто пра яе не клапоцiцца, адна, як поyня y небе. Усе па хатах, а y яе няма хаты, усе па сем’ях, а ёй i месца няма. І шчасцейка няма, адны слёзкi. І вось пачынае яна тады чуць, быццам яе нехта клiча.

– Як клiча? – гэтую гiсторыю Марыля слухала якi раз, але пыталася заyжды, адно i тое самае, бы дадавала свае словы да песнi.

– А так: «Сястрычка, хадзi да нас, хадзi, мiленькая». У iх жа там нi горачка няма, нi крыyды – якая крыyда сярод сваiх? Усё справядлiва, i нiчога не хочацца – спакойна табе i вольна. А тут i гвалт, i голад. І людзi злыя, а там – добрыя. Калi тут са свету зжываюць, то на той свет i трэба iсцi.

Сярод русалак сястра мая. Мацi казала, што гэта яны яе паклiкалi. Я была яшчэ маленькая, а сястра – ужо вялiкая, у дзеyках доyга сядзела. І вось, паклiкалi. Мацi распавядала: там, на дне возера, такая самая вёска, што пад зямлю даyно правалiлася, вадою яе залiло, вось i возера сталася. І туды мая сястра пайшла. Там i царква ёсць: па восенi, калi вельмi цiха навокал, чутно, як званы звiняць, – старыя пальцы павольна чысцiлi бульбiну, адкiдвалi лушпiнне.

– А цябе клiкалi?

– І мяне, дачушка, клiкалi. Але я выдужала. Хоць i галодны быy год, а змагла адмовiцца. Ноччу галасы iх пачула:

«Хадзем да нас, да цябе па гэтай дарозе сёстры твае хадзiлi i дзесяць гадоy таму, i сто гадоy». Да самага возера я дабегла i yжо шлях пабачыла да той цэркаyкi, але спынiлася. Стаю на беразе, Лiду сваю клiчу, каб прыплыла, пашкадавала, але не азвалася яна. Бо русалкi толькi на голас сваiх адгукаюцца, а я не русалка, хоць i сястра яе.

Паплакала ды вярнулася. А пасля неяк тут выправiлася – Грышу свайго сустрэла, дзеткi з’явiлiся. Ды вось зноy адна, – Тоня адкусiла бульбiну.

– А зараз ёсць русалкi?

– Ёсць, канешне, па азёрах ды па рэках. У вайну iх поклiчу не чутно было. Ды й смерць тых, хто да русалак iшоy, па дарозе перахоплiвала. Не патрапiць было нiяк у свет спакою, не схавацца.

– А Альжбэта пра русалак ведае?

– Ведае. У нас усе ведаюць, толькi маyчаць. І ты пра гэта маyчы. Пра гэта казаць зараз забаронена, ды толькi яно yсё роyна жыве.

Стала зусiм цiха, як пад вадою, i цёмна. Час iсцi дамоy, класцiся спаць, бо заyтра на працу.

Для бабкi, пэyна, гэта была адзiная размова за дзень.

І для Марылi таксама.

Класцiся спаць, але хутка падымацца i iсцi на возера. Плаваць.


* * *

Насцiн шлях на працу пачынаyся з люстэрка y ванным пакоi: шкло зацягнута парай, ды праз яе yсё роyна вiдаць каштанавыя валасы i цёмныя вочы. Пасля – пераходзiла да люстэрка y калiдоры: тут бачныя i маленькiя зморшчынкi каля вачэй. Губы крыху падфарбаваць.

Пасля – вiтрына крамы, якую мiнала шторанiцы: там Наста адбiвалася быццам у бруднай, глыбокай вадзе – шэрая постаць, рысы не разабраць.

Пасля – адбiтак у дзвярах аyтобуса: круглы твар, толькi на секунду, бо дзверы расчынялiся – адлюстраванне знiкала.

Пасля аyтобуса – шкло на прахадной: на yвесь рост – красоyкi, джынсы, куртка. Пасля – дзверы y будынак: прыгледзелася – валасы растрапалiся, паправiла.

Наста сачыла за сабой, нiбы шукала пацверджанне, што яна iснуе: так яна выглядае зараз, вось гэта – яна. Апошняе адлюстраванне – у старым камп’ютары, чорна-белае: тут яна бачыла сябе yжо тры гады.



Наста: Я yжо тры гады тут

Лiза: Вiншую. Сёння святкуем?


Шторанiцы Наста правальвалася y працу, яку калодзеж, i там, у калодзежнай цемры, гублялася – пiсала i рэдагавала, забыyшыся пра сябе, пра ежу i спатканнi. І нiколi не адмаyлялася ад заданняy, прымала iх як выклiк: сядзела вечарамi i на выходных, толькi каб справiцца на выдатна. Так, звычка засталася з унiверсiтэта. Тады Юра жалiyся, што yвесь яе час забiрае вучоба i дзеля яго нiчога не застаецца, а зараз ён жалiyся на Насцiну газету.

Лiза казала ёй, што гэтага нiхто не адзначыць – нiкому тут не патрэбныя добры стыль, прыгожая мова. Але як жа iнакш? Калi ёй даручылi, значыць, працу неабходна выканаць, i выканаць так, каб не свярбела сумленне.

– Па тэлевiзары гаварылi, тыя, хто робiць сэлфi, насамрэч хворыя, – гэта павiталася Марыя Сяргееyна, яе адзiная калега. Апроч iх у заводскай газеце была толькi галоyная рэдактарка, якая выдумляла тэмы цi не для кожнага артыкула.

Наста yсмiхнулася y адказ, нiбы зразумела жарт.



Наста: Я яе калi-небудзь заб’ю

Лiза: Забi

Дык што?

Наста: Сёння ж панядзелак Лiза: Ну, як пiшацца?


Нядаyна Лiза яе напалохала – прапанавала: «А ты знайдзi тэму сама i напiшы, што хочаш». Ужо некалькi дзён Наста нiчога не магла прыдумаць.

– Калi шмат пiсаць у смартфоне, пачынаюцца праблемы з вялiкiм пальцам. Гэта будзе адна з галоyных праблем вашага пакалення. Калi ты здасi артыкул пра зборы?

– Пачынаю.

– Ну то выпi спачатку са мной гарбаты, – Марыя Сяргееyна кiнула y кубак пакецiк i паклала побач дзве цукеркi. – На выходных зноy Лёша тэлефанаваy. Гэтым разам едзе y камандзiроyку y Самару.

Лёша, сын Марыi Сяргееyны, правацаy у рэспублiканскай газеце i быy не тое, што Лiза з Настай.



Наста: Яна зноy пра яго пачала

Лiза: Трывай


– Так шмат працуе, вядома, там не тое, што y нас.

Столькi падзей, такi тэмп.

– А да вас калi заедзе, усё па камандзiроyках ды па камандзiроyках? – Наста не стрымалася.

Марыя Сяргееyна знерухомела. Толькi рука з металiчным гарбатнiкам тарганулася, каб захiнуць сэрца. На метале Наста yбачыла свой скажоны адбiтак.

– Але малайчына, што тэлефануе, бо й на гэта час патрэбны. І y мяне часу не стае, а y яго, вiдаць, зусiм няма.

Рука ажыла i налiла кiпень:

– А як там Лiза? Яшчэ не выйшла замуж?

Здавалася б, Марыя Сяргееyна сама яшчэ не выйшла замуж гадоy як трыццаць, але пра сябе яна не думала. У яе быy сын.

– Так i не разумею, чаму яна пайшла з працы. Я тут дваццаць пяць гадоy i нiчога благога сказаць не магу. Канешне, наша рэдактарка, – гэта шэптам, – мае няпросты характар, але ж можна перацярпець. Няyжо лепей пазногцi чужым людзям клеiць?

– Марыя Сяргееyна, я фотаздымкi дадам да артыкула, як лiчыце?

– Дык я ж забыла! Сёння да нас зойдзе пляменнiк сябра майго аднакурснiка, пазычыць энцыклапедыю. Вось бы з iм Лiзку пазнаёмiць! Толькi ён тут на вакацыях, а пасля y Менск вяртаецца, дык гэта нiчога. Завi яе, толькi не кажы, навошта, бо не пойдзе каза гэтая. Пiшы давай, – Марыя Сяргееyна паспрабавала зазiрнуць у экран айфона.

– У мяне вялiкi палец адвалiцца, – але пачала друкаваць.



Наста: Лiз, сустрэнеш мяне сёння з працы?

Лiза: Штосьцi здарылася?

Наста: Не, усё добра, пасля раскажу, там паднесцi

У 18:00

Лiза: Ок



* * *

А васямнаццатай Лiза стаяла каля yвахода. Яе перасмыкнула, калi yявiла, што давядзецца вярнуцца сюды, але хто ведае – гэта маленькi горад, у якiм не так i шмат працы, каб перабiраць.

З дзвярэй, уся чырвоная, выскачыла Наста i сунула ёй кнiгу:

– Гэта кнiга, трымай. Зараз прыйдзе хлопец, ён ведае, што гэта ты. Мы цябе яму апiсалi. Аддасi кнiгу, ну i там калi захочаш, паводзiш яго тут, ён не мясцовы, пакажаш, дзе Скарына.

– Наста, ты лепей бяжы, бо… Наста хутка праслiзнула за дзверы i зачынiла iх за сабою.

Лiза тузанула ручку – не зрушылiся. Тузанула мацней – на дапамогу Насцi падбегла Марыя Сяргееyна. Лiза паспрабавала яшчэ i яшчэ – але дваiх ёй не перамагчы.

«І чаго я тузаю? Пакладу кнiгу на лаву, няхай самi аддаюць».

– Вы Лiза?

Адпусцiла ручку. І з таго боку адразу адпусцiлi, адскочылi.

– Вам дапамагчы?

Там прыселi, схавалiся. Лiза павярнулася:

– Не, дзякуй, мне больш туды не трэба. Гэта вам япавiнна перадаць кнiгу?

– Так, гэта мне.

Лiза аддала тоyстую энцыклапедыю i развiталася. За шклом незадаволена цокнулi.

– Вы зараз да прыпынка? То я з вамi вярнуся y горад. Лiза кiyнула. За шклом таксама кiyнулi i разышлiся.

Яна хацела патлумачыць, чаму тузала ручку. Але нiчога не прыдумала, i яны пайшлi моyчкi.




Гэта як зацягне


Прачынацца было складана: цела цяжкое, як чыгун, i гуло, як чыгун, напрацаванае. Мо лепей не хадзiць на возера, а гэтую гадзiну паспаць?

І толькi так падумала, як падхапiлася. Гэтага яна баялася больш за yсё: што аднойчы не зможа падняцца. Як не паднялася мацi. Пра яе казалi «надарвалася». І шкадавалi, што мужа во вайна забiла, а яна вайну адужала, ды вось, «надарвалася». Не яе надарвалi, а надарвалася сама. Працавала, працавала, працавала, i y калгасе, i пасля калгаса, i вось аднойчы яе з працы прынеслi. Хацела Марыля бегчы па Альжбэту, каб дапамагла, але мацi забаранiла: грэх. Так i памерла, без граху.

Вёска спала. Хаты халодныя, мёртвыя, быццам душы з iх адляцелi. То душы гаспадароy перанеслiся y свет сноy, вернуцца толькi пад ранiцу. Кiнулi свае хаты, i хто там валадарыць без iх?

Цемра, няма нiкога. Няма-няма. Тое, што Марыля любiла гiсторыi пра русалак, не значыла, што яна y iх верыла. Так, казка.

Яна таксама любiла гiсторыi пра горад, але цi ёсць ён? Там нiбыта каменныя дамы, нiбыта крамы з сукенкамi, нiбыта крамы з ежай. Але yсё тое «нiбыта», нябачанае, толькi чутае. Вёска – вось яна, чорная, тут. А пра горад – казка. Вёска спiць. А не, Альжбэта не спiць: гарыць за шклом агеньчык. Кажуць, што варожыць. Во, адчынiла акно i нешта выплеснула.

Марыля запаволiла крок, пачакала, каб не трапiцца на вочы. Святло пагасла, штосьцi грукнула – i цёмны цень шуснуy з хаты. Марыля прысела i перажагналася: бачыла, як цiшком жагнаецца Тоня.

Пацягнула дымам i палыном.

Цень наблiзiyся да паркана – да таго месца, дзе хавалася Марыля. Прыслухаyся. Марыля зацiснула рот рукою, каб не выдаць сябе.

Цень адчынiy засаyку i выйшаy з падворка.

На дарозе зачапiyся, войкнуy Ядзiным голасам i пакрочыy да Ядзiнай хаты.

А Марыля асцярожна пасунулася yздоyж паркана, падхапiлася i хутчэй пабегла адтуль. Бегла i думала: «Ну i дурная».

А на беразе нiкога не было: нi на тым, нi на гэтым.

Але на yсялякi выпадак сарочку пакiнула, зняла толькi спаднiцу. І пайшла y возера.

Сарочка iмгненна набралася вiльгаццю: толькi-толькi яе не было чуваць, а зараз абдымае цела, запавольвае рух, хоча затрымаць, не пушчае далей. Нырнула – i сарочка прылiпла да скуры, бы луска.

Штоноч Марыля прамавала на сярэдзiну возера, бо ведала адну таямнiцу, без якой бы не наважылася заплываць так далёка. І толькi yчора не рызыкнула, праз начнога госця.

Бултых! Нехта скочыy не з супрацьлеглага берага, як раней, а з ейнага. Крыкнуy:

– Добрая вада! Ён.

На сярэдзiне была водмель, пра якую казалi, што гэта yваход у азёрную вёску. Навокал – глыбока, а на ёй – можна стаяць. Спынiлася там, пачакала, пакуль дагонiць.

– Тут во мне вады па шыю, а вунь там, насупраць старой асiны, вiр. То вы асцярожна. Пасля вайны чатырох зацягнула. Але тое прыхаднi былi, свае туды не соваюцца. А вы да нас надоyга?

– Гэта як зацягне.

Да берага плылi поруч.

З вады ён выйшаy першы, абцёрся ручнiком, нацягнуy нагавiцы i адвярнуyся, чакаючы, пакуль апранецца Марыля.

І прапанаваy правесцi да вёскi.

Ля першага калодзежа яна амаль наважылася спытаць, дзе яго пасялiлi, але не паспела: ён развiтаyся i накiраваyся да хаты старой Багданаyны, што каля клуба.

Перад тым, як iсцi y калгас, Марыля занесла Тонi кашы. І старая, зазiрнуyшы ёй у вочы i быццам бы нешта там убачыyшы, папярэдзiла:

– Сёння Ілля – вялiкае свята. Значыць яно, што лета скончылася. Пасля Іллi вада y рэках стыне, купацца нельга. Досыць плаваць, Марылечка.


* * *

Скончылася грэчка. Няма больш макаронаy, калiсьцi быy рыс, ды i яго няма. Ёсць аyсянка, але тое для ранiцы. Няма сыру, тварагу няма, нават хлеба няма. Усё скончылася, але хутка пачнецца, бо хутка y абедзвюх зарплата.

У розныя часы розныя стравы, а вось адсутнасць ежы смакуе аднолькава.

– Будзеш бульбу?

Фатэлi перанеслi y кухню, i зараз у iх можна залезцi з нагамi i глядзець на газ пад рондалем i слухаць, як шыпiць вада.

– А я yсё чытаю, чытаю, як там жылi y сорак дзявятым, – Наста гартала старыя газеты.

Бульба варылася дзесяць хвiлiн, i заставалася яшчэ дзесяць да таго, як будзе гатовая. Тэрмiн кожная з iх магла вызначыць i без гадзiннiка: цi то дзякуючы досведу, назапашанаму y генетычнай памяцi, цi таму, што y iх унутры «часiкi цiкаюць».

– Пакуль чакаем, паслухай i ты пра сiвую мiнуyшчыну, – i Наста зачытала, iмiтуючы iнтанацыю тэлевiзiйнай дыктаркi:

«– З першых дзён пасля вызвалення мы yзялiся наводзiць парадак на палях, пачалi аднаyляць правiльныя севазвароты. У калгасе не было грамадскiх будынкаy, не было грамадскай жывёлы. Большасць калгаснiкаy не мелi y сваiм карыстаннi нi кароy, нi свiней, нi птушкi.

Цяжкасцi былi вялiкiя. Але пад кiраyнiцтвам партыi i з дапамогай дзяржавы пераадолены. Ужо y 1946 годзе мы поyнасцю асвоiлi даваенную пасяyную плошчу, увялi правiльны палявы севазварот i стварылi базу для развiцця iншых галiн калгаснай гаспадаркi».

– Усё адное i тое ж, – Наста выцягнула наступную газету з сярэдзiны стоса, бы карту з калоды. Нiбыта гадала на лёс.

Грымела i скакала y рондалi бульба. Чакаць заставалася яшчэ сем хвiлiн.

«Уважлiва i yсебакова абмяркоyвалi калгаснiкi справаздачу сваiх экскурсантаy у перадавы калгас “Перамога”. “Мы былi y iх на грамадскiм дварэ перад выхадам людзей на працу. Ну, ведаеце, калi-б у нас так выходзiлi на працу, то мы даyно-б расквiталiся з сенакашэннем. У iх-жа, як сонца yзышло, адзiн перад другiм на працу спяшаюцца”.

Голас калгаснiцы Марыi Журык: “А y нас чакаюць, пакуль не прыйдзе брыгадзiр i не пастукае y акно. Таму y нас i працадзень нiзкi”».

– Чуеш, голас калгаснiцы Марыi Журык. Яе няма, а голас застаyся.

Пяць хвiлiн.

«У заходнiх абласцях праведзена велiзарная работа па лiквiдацыi непiсьменнасцi i малапiсьменнасцi сярод жанчын».

Чатыры.

«Калгаснiца Фядора Шруб. Па яе прыкладу yсе 42 жняi пачалi выконваць дзённыя заданнi на 200–250 працэнтаy».

Тры.

«Агiтатар звеннявая Алена Палынь. Яна не абмежавалася yстаноyленым ёю рэкордам, а забяспечыла перавыкананне норм усiмi членамi яе звяна».

– Што гэта ты чытаеш? Жаночая проза?

– Дакладна не паэзiя.

«Многiя сельскагаспадарчыя работы, якiя звычайна павiнны рабiць мужчыны, выконваюцца жанчынамi. Калгасныя дзяyчаты, напрыклад, косяць сенажацi. Ды i як косяць! Камсамолка Вера Краyчанка паспаборнiчае з усякiм мужчынам».

– Гатова!

Бульба зварылася. Лiза працяла самую вялiкую нажом: прайшоy лёгка, бы правалiyся y шчылiну. І злiла ваду.

Размеркавала бульбiны – па чатыры кожнай. І некалькi хвiлiн пачакаць, пакуль пара над талеркамi ападзе.

– Яшчэ я памiж газетамi знайшла нейкi чарнавiк, – Наста адкалупнула кавалак, кiнула y рот i – прадказальна апякла язык, захукала, каб астудзiць. – Пахыхай.

Лiза yзяла жоyтую паперку: дробныя шэрыя, алоyкавыя, словы, унiзе – iншым, чырвоным, почыркам: «У друк не пойдзе». І пачала чытаць, заядаючы бульбай:

«У маленькай хаце сабралiся тыя, хто скончыy вялiкую працу: убраныя калгасныя палеткi, хлеб перададзены дзяржаве. Можна было-б i адпачыць, але не прывыклi да гэтага калгаснiцы:

– Дзеля партыi папрацавалi, а зараз прыйшла чарга i над сабою папрацаваць. Во, я yзяла y бiблiятэцы «Мёртвыя душы», пачынаю чытаць. Так, цёмна y хаце, але-ж i мы пакуль цёмныя, а хутка i y нас электрычнасць правядуць, во тады yжо yдосталь начытаемся, – актывiстка Ядвiга бадзёрая i пасля доyгага працоyнага дня.

Калгаснiцы дамаyляюцца пра хуткi сход, абмяркоyваюць навiны. Ды не толькi свае, калгасныя, але i сусветныя – тут чытаюць i класiчныя творы, i перадавiцы. А яшчэ чакаюць госця, i, хоць на двары цёмна, раз-пораз пазiраюць у акно.

– Добры дзень, – адчыняюцца дзверы, i y хаце з’яyляецца жанчына з абветраным тварам, у пакрытай дарожным пылам вопратцы.

Чаму яе сабралася сустракаць вёска? Бо жанчына гэтая – майстар, а тое ёсць найвялiкшы тытул савецкага чалавека: яго неабходна y нас заслужыць, выпрацаваць потам i крывёю.

Увесь раён ведае яе гiсторыю. Сама з бядноты, нарадзiлася пры панах, таму не змагла атрымаць адукацыю. Але народнае мастацтва жыве, колькi-б яго нi душылi прыгнятальнiкi: талент прабiy сабе шлях.

Жанчына-майстар малюе дываны, якiмi калгаснiцы yпрыгожваюць свае дамы. Гэта не буржуазнае мастацтва, схаванае y музеях, а мастацтва для народа, што заyжды цягнуyся да прыгажосцi.

– Я малюю для людзей увесь свой век, – расказвае Алена Кiш, – i сваю працу тут пачну адразу-ж, каб як мага хутчэй паспець выканаць усе запатрабаваннi калгаснiц.

Жанчыны абступаюць Алену, расказваюць ёй пра свае дасягненнi на палях, пра бiтву за yраджай, якую яны выйгралi, нягледзячы на тое, што перамога была цяжкай, пра светлую будучыню, якая ляжыць перад iх калгасам. І вочы майстра пачынаюць свяцiцца тым самым запалам, што i вочы калгаснiц. Бо, дзякуючы працоyнаму люду, гэтая Будучыня ляжыць i перад ёй».

– Думаеш, тут раней жыла журналiстка, як i мы? – Наста чакала, пакуль Лiза дачытае i даесць.

– Магчыма. Табе гэта не патрэбна? Тады я аддам Алесю. Ён казаy, штоадмыслова прыехаy парэдкую энцыклапедыю, дзе ёсць артыкул пра Алену Кiш. Раней я пра яе i не чула, а тут двойчы за апошнi тыдзень.

– Пашчасцiла яму з табою, – Наста адкрыла ваду, каб мыць посуд, – Там на адваротным баку аркуша пазначаны адрас вёскi.



21 красавiка 2017 года

«Знайшоy нарэшце “Сусветную энцыклапедыю наiyнага мастацтва” са згадкай пра KISH, YELENA. На будучыню: у артыкулах пра Кiш абавязкова даваць цытату на англiйскай, бо англiйская надае вагi.

“The works of Yelena Kish were discovered by the Minsk artist

V. Basalyga in the 1970s near Slutsk, a town not far from the Byelorussian capital of Minsk. Executed in oil on canvas in the 1930s and early 1940s, they were shown as rugs. The painting, decorative and naive, served as embellishment.





Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/zaraslava-kaminskaya/rusalki-klichuc/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


