Каханнi. Дваццаць рэальных гiсторый
Нiна Лiстота


Бiблiятэка Саюза беларускiх пiсьменнiкаy «Кнiгарня пiсьменнiка». Пункт адлiку
Дваццаць гiсторый кахання рэальных людзей… Дваццаць спроб даведацца, што ж такое яно, каханне па-беларуску. Унiкальнасць зборнiка y тым, што вы патрапляеце не толькi y мастацкi свет, але i нiбыта y рэалiцi-шоу. Вы пачуеце шчырыя споведзi i вядомых асобаy – мастакоy, тэатралаy, музыкаy, i звычайных, на першы погляд, людзей – але любовi i жарсцям памiж iмi маглi б пазайздросцiць нават галiвудскiя зоркi.

Кожная гiсторыя мае свой каларыт. Дзеяннi адбываюцца y майстэрнi, на даху, у старым парку, на цёмным летнiм полi пад ззяннем веташка.

Уражлiвы каляровы вiтраж, у якiм ёсць месца yсiм шкельцам – i вернай любовi, i падступнай здрадзе, i трагiчнаму расстанню, i выпадковай сустрэчы… У вечнай тэме кахання – адлюстраванне людзей i месцаy нашага часу.





Нiна Лiстота

Каханнi








© Лiстота Н., тэкст, 2017

© ПУП «Кнiгазбор», 2017

© Распаyсюджванне e-book. ТАА «Электронная кнiгарня», 2018





Лабiрынт


Ён прывёy мяне y лабiрынт. Ведаеце, атракцыён такi. Бясконцыя павароты, меланхалiчнае ззянне фосфарных лямпаy. Там не yяyляеш, куды прывядзе наступны крок i колькi iх яшчэ будзе.

Яго зубы глядзелiся ненатуральна белымi, i я не верыла гэтай усмешцы. А сваю, што гэтаксама ззяла ад флюарэсцэнтных лямпаy, iмкнулася схаваць. Каб не бачыy нi ён, нi нехта выпадковы.

Хто я?.. Хто ты?.. Чаму не бачна, калi скончыцца гэты калiдор ззяння? Чаму твая постаць знiкае за паваротамi, але зноy апынаецца так блiзка-блiзка? Чаму я раствараюся y бясконцым мiгценнi, як матылёк, што здаyся i не хоча больш ляцець? Уратуй мае крылы. Выпусцi на волю. Пакуль я не згубiла з табой сябе…

Гэта былi звычайныя гатычныя лаyкi y такiм сабе, без прыyкрас, пахмурным парку. Доyгавалосая стракозка y цёмным плашчы пераскоквала з адной на адну. Яна трымала за руку доyгага, такога ж светлага, як i сама, багамола y скураной куртцы. Прагаворвала лiчылку, ступаючы на кожную новую лаyку. Сама смяялася yласным дасцiпным жартам.

Багамол крочыy, згублены дзесьцi y сваiх думках, ? як здаць апошнi iспыт, па якiм не мае нiводнай адзнакi, як паведамiць бацькам, што яго пазбаyляюць стыпендыi пасля паyгода вучобы?

«Вось вар’ятка! Чаго яна скача, як той конiк, па лаyках?» ? абурана сказаy адзiн з мiнакоy, верагодна жукнасарог, свайму сябру, разглядваючы стракозку. Але раптам убачыy знаёмца, якi трымаy яе за руку:

– О, Багамолаy, Кастусь, здароy быy! ? звярнуyся да таго жук-насарог, ён жа Макс.

– Прывiтулi. Даyненька вас не бачыy. Як маецеся?

– Ды нармалёва. Праyда, не ведаем, як вечар прабавiць. Думаем на вышку схадзiць. Пайшлiце з намi.

– А што, можна, ? багамол запытальна глянуy на стракозку i прадставiy яе: ? Пазнаёмцеся, мая сяброyка, Агатка.

– Файная iдэя, пойдзем! ? падтрымала тая i спырхнула з лаyкi.

Шлях да вышкi быy няблiзкi. Колiшняя сушылка для збожжа, пабудаваная блiзу хлебнага камбiната, стаяла за горадам i цяпер была закiнутая. Бетонная грамадзiна тырчэла адна пасярод поля. Роyныя перакрыццi, металiчныя лесвiцы ? сапраyдная аскетка, нiчога лiшняга y канструкцыi.

Далягляд сягаy далёка наперад. І чым вышэй узбiраешся, тым болей можна было заyважыць. Але залазiць на апошнiя паверхi асмельвалiся хiба што самыя адчайныя. Парэнчаy не было. Ад неверагоднай вышынi магла закруцiцца галава.

Гэта месца любiлi многiя нефармалы горада. І вольныя студэнты, ахвочыя збегчы з лекцый i праседзець iх тут.

– Вох, на самы верх не пойдзем, таварышы. Прапаную спынiцца, ? азвалася Агатка, калi яны пераадолелi некалькi металiчных i бетонных пралётаy.

Іх кампанiя размясцiлася на перадапошнiм паверсе. Калi хтосьцi рызыкаваy стаць на край бетоннай столi-падлогi i зiрнуць унiз, перад вачыма yсё нiбы плыло.

– Калi ласка, не падыходзь так блiзка, тут вышыня! ? спужалася Агатка, гледзячы на аднаго з сяброy. ? Не хачу прыносiць кветкi на тваё пахаванне.

Той, нiбы жартуючы, зрабiy яшчэ адзiн невялiкi крок, нахiлiyся.

– Не хвалюйся, усё будзе добра, ? сказаy юнак, яшчэ колькi iмгненняy гуляючыся з вышынёй, а пасля вярнуyся на сярэдзiну пляцоyкi.

Кампанiя расселася на пустых пакрышках, якiя валялiся тут жа. Іх прыцягнуy сюды хтосьцi з заyсёднiкаy вышкi.

Навокал згушчаyся змрок. Вязкiя прыцемкi залiвалi поле i далягляд. Удалечынi, адзiн за адным, запальвалiся агнi горада ? нiбы маякi для мiнакоy, якiя збiлiся са шляху i заблукалi цi проста спяшалiся yпасцi y абдымкi вечаровага горада.

– Вогнiшча тут развесцi цi што? А то yжо добра сцямнела, ? азваyся адзiн з хлопцаy.

– Доyбня, а дзе ты дровы возьмеш? ? пачулася y адказ. А што, мала дроy? Пайду куста якога наламаю цi яшчэ што знайду.

– Па-першае, пакажы мне, дзе ты тут бачыy хаця б адзiн куст. А па-другое, сырыя галiны yсё адно не распалiць. Таму кiнь дурное.

– Спадарства, эyрыка, мы жывём у XXI стагоддзi, i ва yсiх нас ёсць лiхтарыкi на мабiлках, ? гарэзлiва заyважыла стракозка. ? Мы можам запалiць iх, i зробiцца крыху святлей.

Колькi часу яны гаманiлi. То паглядвалi адзiн на аднаго, то yзiралiся y водблiскi горада. Нарэшце вырашылi, што варта дастаць гiтару, якую Макс увесь гэты час нёс у чахле за спiнай, каб ён заiграy i заспяваy. Дружна падсвяцiлi зорку гэтага вечара сваiмi лiхтарамi.

З-за цёмных аблокаy выплыy таyсташчокi месяц. Пару зорачак, нiбы балерыны на падтанцоyцы, выскачылi следам за iм з цемры. Свавольны вецер ганяy хмары, нiбы драпiроyкi па сцэне. Калi яны апыналiся блiзу начнога свяцiла, iх краi афарбоyвалiся y светла-жоyты.

– Зiрнiце, а вунь ззяе наш палiтэх. Нiколi б не падумаy, што яго будзе заyважна адсюль i што ён так добра падсвечаны, ? сказаy багамол, абдымаючы Агатку.

Крыху грузны, але статны i прыгожы, жук-насарог нарэшце выпрамiyся i пачаy iграць. Загучалi звонкiя гiтарныя пераборы. Затым палiлiся словы вядомай песнi. Яны растваралiся y чорным наваколлi.

Чым болей слухала яго спеy стракозка, тым больш яе ахоплiвала адчуванне, што вось, толькi што, яе працяла маланка i электрычныя разрады яшчэ бягуць па целе. Да гэтага моманту Агатка нiбы не заyважала Макса. А цяпер, быццам сляпы, якому вярнуyся зрок, яна yбачыла святло.

«Ну yсё, я yлiпла, утрэскалася па самыя вушы. Эх, Агатка, Агатка, што ты цяпер будзеш з гэтым рабiць?» ? падумала сама пра сябе.

Той вечар на вышцы змянiy жыццё легкадумнай стракозкi. Не, яна не перастала лётаць i пераскокваць з лаyкi на лаyку, ад калюжыны да калюжыны. Проста дзесьцi y сэрцы засела маленькае джала. Хтосьцi б сказаy, што яно выдзяляе атруту. Але Агатка ведала, што гэта не яд, а нектар.

Кожны носiць сваё сонца з сабою. Так i стракозка да пары да часу вырашыла нiкому не паказваць каханне. Трэба толькi дачакацца, калi надыдзе y iх адносiнах пацяпленне… Дзяyчына спрабавала па-цiхаму разысцiся са сваiм былым маладым чалавекам ? iх агульным сябрам. Хацела незаyважна даць зразумець, што гэта быy нiбы курортны раман i час яго прамiнуy. Ды багамол не збiраyся адпускаць сваю Агатку. Яна казала сябрам, што яны yжо разышлiся. Ён жа гаварыy, што y стракозкi цяпер цяжкасцi, што ён проста не можа пакiнуць яе адну i што iх каханне пераадолее нягоды.

– Мы больш не разам, ? казала яна сябрам.

– Разумеем, разумеем. Ён нам усё патлумачыy, не хвалюйся, ? адказвалi тыя. ? Усё y вас будзе добра.

Агатка спрабавала давесцi, што нiякага добра яна не хоча i так быць не можа. Але y вынiку yсё заставалася на ранейшых месцах.

Раззлаваны багамол ? тым, што лета стракозкi для яго скончылася, ? аднойчы yдарыy яе. Гэта паyтарылася зноy. Яна не ведала, як выблытацца з лiпкай сеткi, у якую трапiла.

Макс знаходзiyся на адлегласцi лiтаральна выцягнутай рукi. Яны даволi часта бачылiся y кампанii. І Агатка была шчаслiвай проста ад таго, што ён побач.

Неяк дзяyчына пазнаёмiла Макса са сваёй лепшай сяброyкай Багiрай. Яна прыехала y iх горад на лета з Масквы. Хлопец сур’ёзна закахаyся. Цэлых тры месяцы з захапленнем глядзеy на iншую. Агата пакутавала, але на людзях iмкнулася нiчым сябе не выдаць.

Прайшло паyгода, Багiра напiсала Максу, што yсё y iх скончылася i яны больш не пара. Той моцна перажываy, але што зробiш? Адлегласць умее лячыць i такiя раны.

Агата ж не магла справiцца з сабой. Унутры яе нешта дало збой. Было страшна, нават жудасна. Яна адчувала сябе вельмi-вельмi адзiнокай, нiкому не патрэбнай i лiшняй. Вырашыла зачынiцца на пэyны час дома, папрасiла сяброy, каб не чапалi.

Быць сам-насам аказалася яшчэ больш невыносна, чым з iншымi. Агата стварыла сабе выдуманую сяброyку y сецiве. Нават iмя ёй прыдумала досыць рэальнае ? Лiля Новiк.

Агата пачала перапiсвацца са сваiм альтэр-эга, i штосьцi y ёй нiбы пераключалася y такiя моманты. Падавалася, выдуманы двайнiк ? сапраyды жывы i самастойны чалавек.

Лiля дадала y сябры y сецiве i Агацiных сяброy. Па манеры зносiнаy, яе паведамленнях нiхто нават не здагадваyся, што насамрэч iм пiша Агата ? нiбы два зусiм розныя чалавекi… Натуральна, аднойчы Лiля дадала y сябры i Макса. Завязалася перапiска ? i добры жук-насарог закахаyся. Часам, калi Агата «прытомнела» i зазiрала y Лiлiну перапiску, яе апаноyваy жах. Зноy, зноy яна прывяла y рукi свайго каханага iншую!

Стракозка нарэшце прыйшла y сябе. Аднойчы набралася смеласцi i выдалiла Лiлю з сацсетак. Знiшчыла yсё, што было з ёй звязана. У Макса пачалася панiка: дзе Лiля, што з ёй здарылася? Ён моцна перажываy. Агата ж зноy была y тупiку. Найбольш яна баялася, што, калi распавядзе yсё, юнак будзе лiчыць яе падманшчыцай. Але хлапца yсё не пакiдала занепакоенасць лёсам знiклай дзяyчыны. Таму яна наважылася i прызналася:

– Так, гэта была я. Стварыла фейкавую старонку i yвесь гэты час пiсала табе ад iмя Лiлi.

Стракозка апусцiла вочы, баючыся, што калi падыме iх на каханага, то yбачыць дакор.

– Я столькi часу змарнаваy на Лiлю. А замест гэтага yжо некалькi месяцаy мог абдымаць сваю сапраyдную каханую, ? ён пяшчотна дакрануyся да плячэй дзяyчыны.

Агата цалавала яго i дагэтуль. Але толькi цяпер яна адчула, як на дотыкi яе вуснаy Макс адгукаецца yзаемнасцю.

Стракозка i жук-насарог сталi парай. Прыгожай i крыху шалёнай. Ён сустракаy яе пасля вучобы, прысвячаy песнi, казаy усiм сябрам, што яго Агатка самая лепшая. Яна таксама была yсюды, куды iшоy ён. Сядзела на парах у яго музычнай вучэльнi, прыходзiла на рэпетыцыi аркестра, у якiм ён iграy. Нiбы кроплi на дне пустой шклянкi, гэтыя двое прагна прыцягвалiся адно да аднаго.

Без сварак таксама не абыходзiлася. Наэлектрызаваная атмасфера iх пачуццяy сама нараджала маланкi, якiя часам досыць балюча бiлi.

– Мы вырашылi разысцiся. Бо часта сварылiся, а навошта гэта? Нам было добра проста быць побач, бачыцца, як сябры, адчуваць шчасце ад таго, што ён цi я дзесьцi ёсць, ? стракозка выдыхнула, узмахнула рукамi i склала iх на каленях.

Агата расказала мне сваю гiсторыю пасля моладзевага фестывалю «Час жыць!» у Маладзечне, дзе мы абедзве выступалi як паэткi. Я ? як запрошаны аyтар з Менска. Яна ? як мясцовы Галоyны Кальмар.

Мы сядзелi пад вялiзным каляровым дрэвам, сплеценым з пасмачак, якое займала ледзь не паyгрымёркi, пiлi гарбату, а яна працягвала:

– Дзесьцi праз год пасля расстання ехалi разам на машыне. І нехта з нас, нават не помню хто, прапанаваy пажанiцца. Вырашылi, што гэта слушна. Проста хацелася yжо з’ехацца i быць разам. Зладзiлi сцiплы роспiс, куды былi запрошаны толькi бацькi, пару сяброy i сведкi ? без iх проста нельга. Нам яшчэ пашанцавала, што наша свята фатаграфавала сваячка, у якой гэта былi першыя такiя здымкi. А yжо хутка яна стала адным з самых высокааплатных вясельных фатографаy у Менску.

– Агатка, у вас жа ёсць маленькi? ? нашу размову перапынiла дырэктар фестывалю, якая таксама сядзела y грымёрцы.

– Так. Яму годзiк ужо, ? адказала стракозка.

– Нiна, а ты б ведала, як прыгожа Макс спявае i iграе на гiтары! ? на гэты раз Марына Іосiфаyна звярнулася yжо да мяне. ? Агатка такiя цудоyныя вершы пiша.

– «Мае вершы, твая гiтара, мы цудоyная пара», ? прыгадала я радок з папулярнай папсовай песнi.

– Крыху шалёная пара, ? дадала Агатка.

Мы выйшлi y лабiрынт, створаны y холе. Яго зрабiлi з папяровых крылаy i кардонных людзей. Яркiм, чырвоным былi выведзены iх сэрцы. Наверх нанеслi каардынатную сетку. Рабi разлiкi, пацаляй, трапляй. А можаш забраць сэрца проста так. Цi пакiнуць некранутым.






Плямы на скуры


Ад яе амаль заyсёды пахла фарбамi i растваральнiкамi. Нават пасля таго, як прымала душ, дзе-нiдзе на целе заставалiся яркiя плямачкi. Быццам разнаколерныя радзiмкi. Любiмыя джынсы былi выпацканыя жоyтым i зялёным ? толькi крыху, не выкiдаць жа! А рукi… месцамi памаранчавыя, з жаyтаватымi пазногцямi, якiя немагчыма адмыць, ? усё гэта так натуральна для мастачкi.

Ядвiся жыла пасярод сваiх работ. Яны былi i домам, i храмам, i сэнсам жыцця. Быццам парфюмер, якi паляваy на водары i yсёй сваёй iснасцю ператвараyся y нюх, яна таксама хацела толькi аднаго ? вынайсцi найлепшыя колеры, напiсаць карцiну, якую yвесь свет прызнае шэдэyрам. Таму давярала адно yяyленню i yласным вачам. Мастацтва займала думкi. Яна нястомна yзiралася y палiтры i палотны. Выплёсквалася i вылiвалася. Праз фарбу i пэндзаль ? на мальберт.

Майстэрня размяшчалася y мастацкай школе, дзе яна працавала. Было вельмi зручна правесцi пару yрокаy, а затым зачынiцца ад iншых у сваiм маляваным свеце. Каб зноy вынаходзiць i ствараць. Вяршыня майстэрства заyсёды заставалася дзесьцi за гарызонтам. Недасяжная, як заснежаныя Альпы.

Цi знаходзiлася y яе свеце месца мужчынам? Маючы трыццаць з невялiкiм гадоy, яна была вельмi прыгожай. Да таго ж хударлявая, з доyгiмi каштанавымi валасамi. Увечары Ядвiся yсё-такi расставалася са сваiмi карцiнамi, каб прапусцiць па шклянцы вiна разам з сяброyкай, патанчыць у бары. Чаму ж не? І мужчыны часам вынырвалi з гэтай багны аднастайных вечароy. Ды чамусьцi не затрымлiвалiся надоyга. Мажлiва, ёй не хапала нi часу, нi жадання на тое, каб iх прыручыць? У майстэрнi i дома чакала штосьцi больш блiзкае ? яе карцiны.

Але аднойчы yсё склалася. Яны пазнаёмiлiся, як гэта часта бывае, у кампанii агульных сяброy. Прыгледзелiся адно да аднаго i вырашылi, што можна спрабаваць пабудаваць нешта разам.

Сяргей працаваy iнжынерам на мясцовым заводзе. З творчасцю зазвычай не сутыкаyся ? яго свет быy абсалютна тэхнiчным i лагiчным. Але y сустрэчах з мастачкай ён бачыy пэyную экзатычнасць, адценне iншага, недаступнага яму раней свету. Да таго ж Ядвiся, бясспрэчна, была вельмi сiмпатычнай ? падобнай да галiвудскай актрысы. Нiзкi голас каханкi выклiкаy у Сяргея дрыжыкi ? адразу хацелася пацалаваць.

Ён першым прамовiy запаветнае «кахаю». Яна адказала тым жа. Неyзабаве згулялi вяселле. Сэрца мастачкi атрымала прытулак, а y душы iнжынера з’явiyся новы палёт.

…Ядвiся не перастала любiць карцiны. Следам за мядовым месяцам на адэскiм узбярэжжы прыйшоy час вяртання y майстэрню да пакiнутых так надоyга палотнаy. Яна yжо засумавала па iх. Мастацтва жыло y сэрцы i не збiралася нiкуды сыходзiць. Зрэшты, жанчына таксама не планавала нешта мяняць.

А мужу было яе мала. Хацелася пастаянна бачыць побач з сабой тую, з якой вырашыy злучыць жыццё. Ядвiся не кожны вечар затрымлiвалася y майстэрнi, але yсё-такi… Сяргей адчуваy, што даводзiцца дзялiць яе ? не з iншым мужчынам, а з захапленнем, з недарэчным хобi, якому яна yдзяляла так шмат увагi.

Ён лiчыy, што y доме шчаслiвых людзей, якiм добра адно з адным, павiнна пахнуць блiнамi, баршчамi. Ядвiся ж не здзiyляла яго кулiнарнымi цiкавiнкамi. Яна меркавала, што дарослы чалавек у стане сам прыгатаваць паесцi. І таму не абавязкова некаму iншаму гадзiнамi праседжваць на кухнi. Часам Ядвiся рабiла нешта смачнае для мужа. Аднак яна даyно вырашыла, што кулiнарыя ? не яе моцны бок.

Таму са скуры вон лезцi не збiралася, вынаходзячы новыя рэцэпты супоy.

Ішоy час. Незадаволенасць Сяргея расла. Ён усё больш адчуваy сябе пакрыyджаным i абдзеленым увагай каханай жонкi. Яна не была яго вернай спадарожнiцай ва yсiм. Часам сыходзiла да сваiх карцiн. І гэта не yкладвалася y рацыянальны розум iнжынера. Дзе яна i чаму не побач? Цi гэтага ён хацеy? Цi пра тое марыy?

Падалi на развод.




* * *

Калi я пачула гэту гiсторыю пра знаёмую мастачку, была вельмi yзрушана. Прыйшла дадому i адразу распавяла сваякам пра тое, што карцiны i любоy да мастацтваy сталi такой моцнай перашкодай для сямейнай пары. Аднак мая мацi, звычайна не схiльная да лiрыкi, на гэты раз сказала: «Зусiм не карцiны прынеслi разлад. Проста яны не кахалi. Каб жанчына сапраyды любiла, ёй было б прыемна рабiць ежу для мужа. А каб ён усур’ёз кахаy, то сам гатаваy бы для жонкi».

Прыгожую, як i раней маладую, мастачку часам бачу позна yвечары y горадзе. Адну цi з сяброyкай.

Рукi па-ранейшаму не адмываюцца ад фарбаy. На джынсах ? светлыя плямы ад ацэтону. Яна працягвае нагадваць парфюмера. Якi, аднак, палюе не на водары, а на колеры.




* * *



Колькi год таму мастачку звольнiлi з працы. За п’янства. Штосьцi пайшло не так.






«Веташок, веташок, табе неба…»


Гэта быy адзiн з тых залатых вечароy, якiя надараюцца хiба што пару разоy на год. І тое, не yсе могуць пахвалiцца, што маюць такi час. На небе ззяy трынаццаты месяц. Прызнацца, я не магу патлумачыць гэту астранамiчную з’яву ? але менавiта так пазначана y нататнiку. Верагодна, месяц з’яyляецца з-за таго, што y кожным днi насамрэч не роyна дваццаць чатыры гадзiны, а на пару секундаy больш. І вось, адна да адной, яны збiраюцца, каб аднойчы стаць яшчэ адным, трынаццатым месяцам.

Магчыма, яго з’яyленне тлумачыцца неяк iначай. Не буду спрачацца. І не так iстотна, што па астраномii y мяне y атэстаце стаiць дзясятка. Насамрэч я i мая суседка па парце Марго атрымалi яе, што называецца, за прыгожыя вочкi. Проста астраном ? мужчына. Марго ? яскравая брунетка, а я ? светла-русая, блакiтнавокая. Мы сядзелi пасярэдзiне класа i, як цэнтр галактыкi, прываблiвалi да сябе yвагу навакольных зорак, у тым лiку астранома. Прыемны настаyнiк паставiy прыемным вучанiцам, брунетцы i бландзiнцы, дзясяткi. Вось i yсё. Нiякiх схаваных сэнсаy.

Карацей, на небе ззяла мая любiмая залацiстая сырная поyня. Як i ва yсе iншыя такiя ж вечары. Кожны раз я yспрымала яе як дарунак. Калi ты сядзiш пасярод высачэзных траy, якiя yзвышаюцца над галавой, калi блiжэйшыя сiлуэты ? гэта вялiзныя старыя дрэвы, а перад табою ? раскладзенае цяпельца, то i поyня, скажу я вам, мае значэнне. І важная тут не толькi яе прыгажосць. Вялiзны дадатковы лiхтар над галавой нiкому не зашкодзiць. Акрамя хiба што зладзеяy, якiя меркавалi зрабiць нешта цёмнае пад покрывам непрагляднай ночы. А нечаканы месяц, як пiльны суддзя, зрабiy заyважнымi iх постацi i нават вымаляваy рысы твару. Светлыя ночы зламыснiкам не на руку. Яны больш прыдатныя для такiх згуртаванняy, як наша.

Толькi аднойчы нам трапiлася не поyня, а веташок. Заyважыyшы яго, бабуля адразу зацягнула сваё павольнае, амаль медытатыyнае:



		Веташок, веташок,
		Табе неба, зоры,
		А мне шчасця, долi.
		Табе на прыбытачак,
		А мне на здароyейка.

Бабуля паyтарала гэта зноy i зноy, у дзясяты раз, нiбы па паганскай звычцы продкаy загаворваючы месяц на небе.

Веташок таксама быy дарункам. Блiскучы, востранькi з абодвух рагоy, ён упрыгожваy нябесную сцяну лепш за любую карцiну самага выбiтнага мастака. У стваральнiка прыроды з фантазiяй усё добра. І з густам таксама, гэта дакладна. Мы любавалiся yсе. А куды яшчэ было глядзець?.. На веташок i на агонь. На агонь i на веташок. І на высокiя травы, якiя засланялi сабой частку месяца i якiя, падсохлыя, можна было кiнуць у агонь.

Наша сям’я толькi пару гадоy таму займела гэту звычку ? смажыць разам увечары шашлыкi. Раней i yявiць такое было складана. Як, адкласцi yсе тэрмiновыя працы? Як, не быць стомленым, як лось, пасля yсяго, што зроблена за дзень?.. Але поyня i веташок сталiся мацнейшымi i пераманiлi нас. Цяпер я цалкам веру y тое, што сiла месяца стварае прылiвы i адлiвы. Яна аказалася настолькi моцнай, што маiх родных, сталых карэнных вяскоyцаy, завабiла y рамантыку летнiх начэй.

Конiкi цыyкалi y густой зелянiне. То там, то тут чулiся yсклiкваннi начных пташак. Наша цяпельца пазiрала y космас круглым вокам. Замест мангала была вялiзная пакрышка ад кола трактара. Яшчэ адна поyня, толькi металiчная i заглыбленая yсярэдзiну.

Мяса шыпела, зацiснутае мiж пруткамi рашоткi. Мы падрыхтавалi свежыя агуркi, цыбулю, хлеб да яго. Я, мама, тата, бабуля i брат, што толькi вярнуyся з вандроyкi y Сiнгапур. Мы, вядома, i так збiралiся разам. Але y такiх начэй быy асаблiвы салодкi смак.

– Хтосьцi дорыцьсваiм жонкам каштоyныяyпрыгожваннi, камянi. А я сваёй ? ровар, гiтару, ? распавядаy мой брат.

Гарачыя шашлыкi высыпалi y вялiкую мiсу. Мы yсе разабралi сабе па некалькi кавалкаy i, крыху рассмакаваyшы, пачалi нахвальваць, як удала яны былi замарынаваныя мамай i як добра iх пасмажылi нашы мужчыны. Брат працягваy:

– Вось усе кажуць: крызiс. Але калi займацца любiмай справай, нiякага крызiсу не бывае. Ты проста робiш тое, што любiш. І рана цi позна, яно пачынае прыносiць прыбытак.

Веташок таксама yважлiва слухаy яго аповед. Але не так, як мы. Сваiм ззяннем, нiбы пражэктарам, ён вымалёyваy сцэну для прамовы. Месяц быy над усiм i ва yсiм.

У паyзе памiж размовамi бабуля паyтарыла:



		Веташок, веташок,
		Табе неба, зоры,
		А мне шчасця, долi.
		Табе на прыбытачак,
		А мне на здароyейка.

Нiбы музычная паyза y эфiры радыёстанцыi. І прывiтанне ад сваяка y адным флаконе.

– У Сiнгапуры мне спадабалася yсё, ? казаy брат. ? Куды нi пойдзеш, нейкая забава, атракцыён…

Мне ж пачало yзгадвацца, што было да Сiнгапура. Тым больш што y гэты крызiсны год, за пару месяцаy да таго, брат з жонкай ездзiлi адпачываць яшчэ i y Дубай.

Гадоy шэсць таму будучая каханая майго брата, Надзея, не была заможнай. З бацькам яна не падтрымлiвала адносiнаy ? нават на вяселле сваё не запрасiла. Іх са старэйшай сястрой гадавала адна мацi, якая працавала на камвольным камбiнаце. Як толькi кожнай з дзяyчат споyнiлася васямнаццаць, выправiла y далейшае самастойнае плаванне: «Усё, што магла, я вам дала. Далей жывiце самi».

У сваё паyнагоддзе yчарашнiя падлеткi апынулiся самнасам з новай рэальнасцю i вучылiся y ёй жыць.

Надзея паступiла y Менск на юрыста. Натуральна ж, на бюджэтнае аддзяленне ? iншыя варыянты нават не разглядалiся. Ёй далi iнтэрнат ? i гэта зняло адну з праблем. Але на невялiкую студэнцкую стыпендыю трэба было неяк жыць ? есцi, апранацца, набываць розныя дробязi. Вучобу на дзённым аддзяленнi дзяyчына адразу ж пачала сумяшчаць з працай. Кiм толькi яна нi yладкоyвалася ? нават гандляркай мясам.

Часам падпрацовак было некалькi. Быy перыяд, яна хадзiла адразу на тры працы. Хатнiя заданнi прызвычаiлася рабiць у тралейбусе ? пакуль ехала з унiверсiтэта y iнтэрнат. Такi напружаны графiк навучыy яе i y будучым эфектыyна размяркоyваць час.

Сваю самую вялiкую жарсць ? фiтнес ? не пакiдала нiколi. Займалася iм яшчэ са школы. Знаходзiла час, каб трэнiравацца i быць ва yнiверсiтэцкай камандзе.

Часам выбiралася з сяброyкамi на дыскатэкi. Толькi на бясплатныя. Але аднойчы падумала: «Што я, працуючы на трох працах, не магу сабе дазволiць платную дыскатэку?» ? i паддалася на yгаворы сябровак. Усе разам пайшлi y «Энергiю».

Там, сярод цыгарэтнага дыму, грукату дынамiкаy, мноства выпадковых людзей, сабраных разам, яна yбачыла яго… (майго брата). Адразу падумала: «Ну чаго ты стаiш? Падыходзь, знаёмся!» І ён нiбы адчуy заклiк. Падышоy, прывiтаy. Потым пачаставаy кактэйлем. Патанцавалi. Думаеце, банальны такi пачатак гiсторыi на адну ноч? Не y гэты раз.

Праз тры днi Андрэй з’язджаy у камандзiроyку. Надзея паставiла сабе будзiльнiк на тры гадзiны ночы ? час, калi прыбывае яго цягнiк. Каб патэлефанаваць i спытаць, як дабраyся. Хлопца такi клопат моцна yразiy. Ён задумаyся: можа быць, усё не проста так?

Да сваiх мараy пачалi iсцi разам.

На першы сумесны Новы год падарыy ёй навучанне на курсах фiтнес-iнструктараy. Так рукой клапатлiвага садоyнiка y iх сумесным садзе было пасаджана тое, што y будучым прынесла плады.

– Каму яблыкаy нарваць? ? выгукнула аднекуль з цемры мая мама.

– Чаго ты пытаешся? Усiм нясi, раз пайшла, ? адказаy тата, якi сядзеy побач ля вогнiшча.

Хутка мама вярнулася з поyным фартухом яблык. Яна прысела блiжэй да агню, дзе было святлей, адгарнула край ? сталi бачныя жоyтыя, налiyныя бачкi.

Гэтай начной парой, пасля шашлыка, яблыкi падавалiся асаблiва смачнымi. Яны назапасiлi y сабе i саладжавасць дзённага сонца, i вечаровую прахалоду.

Над нашымi галовамi, нiбы стрэлы, пушчаныя yмелай рукой, пранеслiся кажаны.

Брат распавядаy пра заморскiя дзiвы, а мне прыгадалася, аб чым ён марыy у дзяцiнстве. У школе Андрэй займаyся y авiямадэльнай студыi. Майстраваy драyляныя самалёцiкi.

Яны, задуманыя як радыёкiруемыя, узляталi досыць рэдка.

Вiдаць, нечага не хапала iх крылам, каб стаць як птушыныя.

Але жаданне прыручыць нябесную стыхiю пасялiлася y сэрцы Андрэя.

У год яго паступлення спрабаваць падаваць дакументы можна было адразу y дзве навучальныя yстановы. Хлопец здаваy тэставаннi для тэхнiчнага yнiверсiтэта. І заадно круцiyся y баракамерах, выпрабоyваy вестыбулярны апарат, каб праверыць, цi здольны стаць лётчыкам. Да другога варыянта родныя ставiлiся паблажлiва ? былi yпэyненыя, што жорсткi адбор па здароyi ён усё адно не пройдзе.

У тэхнiчны yнiверсiтэт ён не паступiy. Затое быy залiчаны y Ваенную акадэмiю на лётчыка. Сваякi былi шакаваныя. Як такое магло адбыцца, гэта ж небяспечна! Усе раiлi хутчэй перавесцiся y службоyцы, якiя кiруюць палётамi, не падымаючыся y паветра.

– Андрэйка, прасiся на зямлю! ? бабуля i сёння часта дае брату такiя парады.

Але для яго неба ? не проста так. Ён любiць бяскрайнюю сiнь усур’ёз. Садзiцца y самалёт i, кiруючы iм, разразае пярэстыя аблокi, глядзiць з вышынi на дамкi, якiя выглядаюць меншымi за пачкi ад запалак. Падымаецца па-над хмарамi i yсё больш наблiжаецца да сонца ? туды, дзе нават птушкi не асмельваюцца лётаць.

«Андрэйка, прасiся на зямлю…» Ды якая там зямля! Днi палётаy ? самыя шчаслiвыя. Лётчыкi чакаюць iх, нiбы свята. Гэта нi з чым не параyнаеш, калi за акном ? неба, прасторнае, чыстае, такое свабоднае.

Мы пачулi, як дзесьцi yдалечынi завяла насцярожаную песню зязюля.

– А ты ведаеш, Нiнуля, ёсць такая прыкмета: калi кукуе зязюля, трэба лiчыць, ? казала мне бабуля. ? Колькi разоy, столькi i гадкоy жыць засталося.

– Ведаю, ? адгукнулася я. ? Толькi ж не веру y забабоны. Што мне тая зязюля?

Я прыгадала, як Надзея, дзеля таго каб быць разам з маiм братам, знайшла размеркаванне y яго горадзе. А калi скончылiся два гады адпрацоyкi, яны, ужо жанатыя, удваiх вырашылi, што пара ёй усур’ёз заняцца тым, пра што даyно марылася. Дзяyчына стала фiтнес-трэнерам.

Спачатку жыццё нiбы смяялася i выпрабоyвала сур’ёзнасць намераy. У досыць вялiкiм горадзе чамусьцi складана было знайсцi залу для заняткаy. На прадпрыемствах, у спартовых школах, дзе мелiся патрэбныя памяшканнi, не давалi згоды. Часам усё было дамоyлена, але перад прызначанай трэнiроyкай iм раптам адмаyлялi y арэндзе. Пара цэлы год грукалася yсюды, куды магла, шукаючы месца.

Паступова лёд пачаy таяць. Нiбы стаячая вада нарэшце зрушылася i вызвалiла месца новай плынi. Надзеi здалi залу y спартшколе y цэнтры горада. Набылi спартыyны iнвентар ? менавiта той, якi яна замовiла.

З часам муж i жонка займелi яшчэ два yласныя арандаваныя памяшканнi, дзе цяпер на iх працуюць нанятыя фiтнес-iнструктары. Заробак жонкi yжо большы за тыя грошы, якiя атрымлiвае муж-лётчык.

– Калi займаешся любiмай справай, гэта абавязкова пачне прыносiць плён, ? я yстрапянулася ад сваiх думак, зноy пачуyшы словы брата. Ён дадаy: ? Новая партыя шашлыка гатовая. Здаецца, усе падрумяненыя.

На падсмажанае мяса пасвяцiлi лiхтарыкам. Але цi сапраyды яно згатаванае, зразумець было складана. Мы даверылiся iнтуiцыi.

Я захрумсцела надзвычай апетытным курыным крылцам, замарынаваным у мёдзе, i зноy задумалася.

Адным памятным летам Андрэй i Надзя паехалi разам адпачываць у Турцыю. Увечары яны выправiлiся y круiзную паездку на караблi. Мора yжо зрабiлася цёмна-сiнiм. Удалечынi прыемна ззяла yзбярэжная лiнiя. Зоркi сцiпла паблiсквалi са сваiх нябесных вышыняy.

Апынуyшыся пасярод танцпола на караблi, Андрэй узяy у вядучага мiкрафон i сказаy: «Тут прысутнiчае дзяyчына, якая скарыла маё сэрца…» Усё вакол Надзеi закружылася, яна больш нiчога не чула. Толькi iнтуiтыyна зразумела, калi трэба было сказаць «так» i yпасцi y яго абдымкi. На яе пальцы ззяy срэбны пярсцёнак з перлiнкай i маленькiмi празрыстымi каменьчыкамi.

Сябар, з якiм было дамоyлена загадзя, вынес два прыгожыя кактэйлi. А на схiлах начных гор, дзе звычайна лазерамi пiсалi назву карабля, на гэты раз можна было прачытаць: «Надзя, я цябе кахаю».



		Веташок, веташок,
		Табе неба, зоры,
		А мне шчасця, долi.
		Табе на прыбытачак,
		А мне на здароyейка.

Словы, у каторы раз прагавораныя бабуляй, вярнулi мяне з марской прахалоды да нашага вогнiшча, якое ззяла yжо не так ярка. Старэйшыя збiралi рэчы ? хто зэдлiк, хто рашотку, хто мiскi з мясам i гароднiнай. Кавалак шашлыка тата yзяy, каб пачаставаць нашага вялiзнага чорнага Абiбока, якi сядзеy на ланцугу i рэдкiм браханнем нагадваy пра тое, што i ён быy бы не супраць далучыцца да агульнай бяседы i асаблiва да застолля. Татава фiгура растварылася y цемры.

Следам за iм пазнiкалi жанчыны. Былi чутныя толькi iх галасы ? яны таксама звярталiся да Абiбока.

Месяц перамясцiyся па небе. Цяпер ён завiс над старой высокай iгрушай.

Андрэй падкладваy сухiя тонкiя галiнкi y агонь. Яны yспыхвалi, ярка асвятлялi нашыя твары ? рабiлася так горача, што даводзiлася адсоyвацца, ? а пасля гэтак жа хутка гаслi.

Надзея верыла y мару майго брата, як i Андрэй – у яе. Калi большасць сваякоy была супраць палётаy, калi ён сам вагаyся, звольнiцца з войска i пайсцi на звычайную працу цi застацца лятаць, жонка падтрымала яго выбар. Ён быy на карысць неба.

Мы яшчэ доyга сядзелi ля цяпельца, гутарылi. Брат распавядаy пра тыя цiкавiнкi, што бачыy у далёкiм Сiнгапуры.

У мяне ж мiльганула думка, што такiя вось вечары з веташком цалкам робяць мяне шчаслiвай тут, пасярод нашых палёy.

Цяпла, назапашага той летняй ноччу, мне хапiла на многа халодных восеньскiх вечароy.






Фукусiма-дождж


Пачало закручвацца яно y той час, калi yсе мы yдавалi з сябе малекул, якiя змянiлiся пасля чарнобыльскай катастрофы. Бязважкiя, распластаныя y прасторы. Пазбаyленыя гравiтацыi. Часам мянялi аблiчча на кроплi дажджу Фукусiмы. Нiбы налiвалiся нуклiдамi. Апускалi yнiз галаву i рукi. Усё yнутры пералiвалася, перакатвалася з боку y бок. Расслабленасць. Нiшто не стрымлiвала y звыклых межах адчуванняy. Малекула, кропля Фукусiмы.

Наш эксперыментальны тэатр ставiy спектакль пра радыеактыyнае забруджванне. У дзень прэм’еры здарыyся тэракт у менскiм метро. Гледачы i крытыкi прыехалi агаломшанымi. Было незразумела, цi варта iграць пастаноyку y такi чорны дзень. Вырашылi, што дзея пра Чарнобыль адпавядае змрочнаму часу i што ёсць у гэтым свой сiмвалiзм. Адыгралi. Млява i стрымана. У паветры была разлiта смерць. І гэта перашкаджала yяyляць сябе малекулай.

Наш тэатр пачынаyся не з вешалкi. А з двух апантаных студэнтак журфака: «А давайце створым свой тэатр!» – «А давайце». На ролю вярхоyнага гуру абралi яшчэ аднаго свайго ? былога журфакаyца. Ён скончыy тэатразнаyчую магiстратуру, працаваy лiтаратурным рэдактарам у Купалаyскiм. Меy варункi y замежных калясцэнiчных тусоyках.

Калi больш дакладна, то сцэнаy у тых тусоyках iмкнулiся пазбягаць. Пафасныя yрачыстыя выступы ? гэта yжо прамiнулы дзень. Выходзiць са сваiмi дзеямi y народ, разварушваць шэры застылы натоyп ? вось што было y трэндзе.

Заезжыя тэатралы-эстонцы, што зазiрнулi y халодны Менск, надзелi на галовы i рукi доyгiя панчохi, пафарбавалiся ад макавак да самых пятак у ярка-ружовы. І y такiм выглядзе палохалi мiнакоy, не звыклых да эксперыментаy.

І мы таксама не баялiся прыдумляць. Усё сыходзiла ад яго, нашага вярхоyнага жраца Аyдзея. Спачатку запрасiлi Аyдзю, каб проста падзялiyся сваiм бачаннем, правёy пару майстар-класаy. Але ён неяк вельмi добра прыжыyся i yжо сам не хацеy нiкуды сыходзiць.

Ну хто яшчэ мог прымусiць нас катацца па падлозе роднага факультэта, робячы выгляд, што канаем ад апрамянення? Каму б iншаму прыйшло y галаву папрасiць уявiць i паказаць, быццам тонем i нiякай глебы пад нагамi няма, знаходзячыся y гэты момант ля вакон iнтэрната Акадэмii музыкi?

Якiя загоны?.. Нiводны комплекс пасля таго тэатра yва мне не выжыy. Я вярталася з рэпетыцый i гатова была бегчы абдымаць любога знаёмца, якi ехаy у супрацьлеглым канцы тралейбуса.

Гуру стварыy асаблiвы, недасяжны iншым свет.

Ён быy старэйшым за нас гадоy на дзевяць. Невялiкага росту, худы, з рэдкай барадой, сiнiмi yпадзiнамi пад вачыма. Неяк падчас чайнай цырымонii, куды нас прывёy, зайшла размова пра асабiстае. Высветлiлася, што жанiцца ён не плануе ? папросту не думае, што такое з iм можа здарыцца.

Але Стэфа, адна з арганiзатарак тэатра, закахалася yсур’ёз. Моцна запала на нашага Рамэа. І не адставала ад яго са сваiм каханнем.

…Асфальт плавiyся ад летняй спёкi. Мы падбiвалi нагамi каменьчыкi, iдучы на рэпетыцыю y Тэатр беларускай драматургii. Удалечынi з’явiлiся дзве постацi. Яны крочылi, прыабняyшыся. Пасля адзiн з iх, Аyдзей, расчапiy абдымкi i адышоy убок. Не разумеy да канца, што з гэтым усiм рабiць. Ён жа выкладчык наш. І нiбы адзiночка па жыццi.

Стэфа была неверагодна прыгожай. Невялiкага росту, з велiзарнымi светлымi вачыма i доyгiмi, бы y русалкi, светлымi валасамi. Сапраyдны анёл у жаночым аблiччы. Мара любога мускулiстага сiмпатычнага Апалона. Але яна не мыслiла банальна. Таму выбрала iншы тыпаж.

Аyдзей зусiм не быy падобны на iдэальную пару для прыгажунi-студэнткi з добрай сям’i. Яго запалыя шчокi, празмерная худзiзна, заyсёдная няголенасць. Не пра такiх жанiхоy для сваiх дачок мараць матулi. Але насамрэч ён быy надзвычайным, можна сказаць касмiчным.

Неяк у гадзiну ночы я сустрэла iх у спальным раёне, Малiнаyцы. Яны iшлi, iзноy абняyшыся. На гэты раз разбягацца не выпадала. Мы пагутарылi, i шчаслiвая парачка растварылася y святле лiхтароy.

Праз колькi часу вяселле сыгралi y атмасфернай моднай кавярнi. Хутка займелi сваю кватэру, зрабiлi y ёй рамонт. Неyзабаве нарадзiлi хлопчыка. Словам, усё як у людзей, ? зажылi.

Але што ж стала з тэатрам i з тымi даyнiмi марамi пра yласныя спектаклi?.. Эксперыментальны тэатр, якi паранейшаму ачольвае Аyдзей, зрабiyся папулярным i запатрабаваным. Цяпер квiткi на iх пастаноyкi платныя. Амаль кожны тыдзень прыходзяць запрашэннi выступiць за мяжой.

Нядаyна Аyдзей пакiнуy у сацыяльных сетках такi допiс над сумесным здымкам з жонкай i маленькiм сынам:

«Наша любiмая мама Стэфка перамагла на прэстыжным драматургiчным конкурсе. Звычайна пакуль адмаyляемся ад паездак. Але на yручэнне yзнагароды y Маскву yсё-такi вырашылi з’ездзiць. Любiм i ганарымся вельмi».

А вы кажаце – малекулы, Фукусiма-дождж, дзiвацкiя задумы… Калi адно вар’яцтва памножыць на другое вар’яцтва i прыплюсаваць туды шмат кахання, у вынiку атрымлiваюцца адразу дзве здзейсненыя мары.






Крык


– Болей за yсё я баялася, калi крычаць. Асаблiва блiзкi чалавек. І ты не можаш супрацьстаць. Не сыходзiш. Не тлумачыш. Не крычыш у адказ ? а калi i робiш гэта, то пасля шкадуеш. Моyчкi глытаеш чужы крык. А ён ядам пранiкае пад тонкую скуру, пачынае атручваць волю.

– Чаго ты баiшся, чаго?.. Мы знайшлi нашага новага ворага ? ты не кажаш праyду самой сабе! Падумай: што можа здарыцца самага страшнага? Што нехта прагонiць цябе? Што сыдзе? Што yдарыць? Ну нiчога, крыху пабалiць, затое станеш свабоднай… Вось як. Што будзе крычаць. Гэта не страшна насамрэч. Не бойся.

– Многiя, каго я лiчыла сваiмi, рабiлi так. Я не буду пералiчваць. Пэyна, яны i не памятаюць ужо. Проста я прызвычаiлася. Сцiскаюся, каб зрабiцца незаyважнай. Быццам нiкога няма. Але ж я ёсць. І крык, як радыяцыя, прапiтвае скуру. Можа быць, яны маюць рацыю? Можа быць, я праyда такая дрэнная?

– Ты не вер чужым словам. Яны проста салёны вецер. Галоyнае, давярай сабе.

– Я yжо навучылася казаць праyду. Умею. Цяпер я баюся, што калi ты на мяне закрычыш, я сыду ад цябе…

– Часам крык – гэта проста крык.

…Ёй было шаснаццаць. Гарэзлiвая сiмпатычная дзяyчынка з афрыканскiмi коскамi да пояса. Стыльная, зграбная ? такая мiленькая yся. Старэйшы на тры гады Вадзiм запрыкмецiy яе адразу. Прывабная дзяyчына, што i казаць. Падысцi цi не падысцi?.. Спачатку ён вывучаy. Запытаy у агульнага знаёмага, што за яна. А на наступны раз адважыyся. Пазнаёмiлiся. Насця.

У Вадзiма адразу закахалася яе лепшая сяброyка з той жа кампанii. Заyсёды круцiлася побач, калi ён прыходзiy, пiсала, тэлефанавала, спрабавала прызначыць сустрэчу…

Што рабiць? Давялося залегчы на дно. Іншага спосабу мiрна адчапiцца ад яе i не рассварыцца з лепшай сяброyкай Насцi ён не бачыy. На пэyны час знiк з гарызонту адносiнаy.

Крыху падастыла гора-знаёмка, i ён зноy пачаy праяyляць сваю сiмпатыю да Насцi. Неяк запрасiy яе y парк Горкага.

– Ох, як добра, што мы сюды выбралiся, ? казала дзяyчына, уладкаваyшыся y адкрытай кабiнцы кола агляду.

Карусель, нiбы yзмахваючы нябачнымi крыламi, пацiху падымала iх усё вышэй.

– Але трэба было браць закрытую кабiнку. А тут неяк боязна мне, ? Насця нiбы y апошнi раз зiрнула на зямлю, якая аддалялася, i падсунулася блiжэй да Вадзiма.

Хлопец, злавiyшы нейкую шалёную думку, узяyся абедзвюма рукамi за парэнчу кабiнкi i пачаy яе з сiлай разгойдваць.

– А-а-а-а, ? закрычала дзяyчына, ? Вадзiм, ты што, хворы?! Мне i так страшна. Супакойся!

Юнак крыху пасмяяyся, але, зiрнуyшы на Насцю i yбачыyшы, што яна ледзь не трасецца ад страху, спынiyся. Ён вырашыy заняць яе yвагу чым-небудзь iншым:

– Паглядзi, над намi пралятае чародка буслоy, ? паказаy некуды y далечыню юнак. ? Цiкава, куды яны накiроyваюцца?..

Насця задуменна паглядзела на iх i прамовiла:

– Вяртаюцца на сваю радзiму, на якое-небудзь прыгожае возера.

Унiзе свежай зелянiнай пачынаy буяць парк. Разгалiстыя дрэвы yбiралiся y сiлу пасля стрыманай вясны. Маленькiя сцяжынкi тонкiмi шэрымi нiткамi, быццам акуратнай вышыyкай, разбiвалi прастору на роyныя кавалкi. Было дзiyна, што дрэвы займаюць так шмат месца y гэтым вялiкiм горадзе. Яны паyсюль. І калi азiрнуцца назад, i калi yгледзецца далёка наперад.

– Паглядзi, якiя цiкавыя пабудовы з чырвонай цэглы там, ? Вадзiм паказаy Насцi невялiкiя каляровыя плямкi пасярод зелянiны. ? Пэyна, гэта нейкiя старыя дамы. Падобныя да тых, што на вулiцы Кастрычнiцкай. Дзiyна, чаму я iх нiколi раней не бачыy?

– А давай сходзiм i паглядзiм, што там? ? прапанавала Насця.

Кола агляду нарэшце апусцiла iх на зямлю. І маладыя людзi адразу пакрочылi y кiрунку невядомых пабудоy. Спрабавалi адшукаць iх ужо на зямлi.

Муры з чырвонай цэглы аказалiся абнесенымi вялiкiм плотам.

– Пэyна, там размяшчаецца нейкая вытворчасць, ? заyважыy Вадзiм. ? Але нас гэта не спынiць.

Яны амаль цалкам абышлi плот, калi нарэшце заyважылi, што брамка y адным месцы прылягае не вельмi шчыльна.

– А вось i лаз, ? узрадаваyся хлопец. ? Хадзем за мной.

Вадзiм прабраyся праз невялiкую шчылiну. Дзяyчыне нiчога не заставалася, як рухацца следам за iм.

Зблiзку дамы аказалiся надзвычай велiчнымi. Адметная кладка, месцамi зробленая адмысловым узорам. Яркабарвовыя магутныя сцены i не думалi развальвацца пад уплывам часу. Было бачна, што yзводзiлi iх, арыентуючыся не на адно дзесяцiгоддзе.

Маладыя людзi зайшлi yнутр адной з пабудоy.

– Вох, якая велiзарная прастора, ? захоплена казала Насця. ? І такiя адметныя загагулiны, перакрыццi, зiрнi!

– Я вельмi добра yяyляю, як тут магла б размясцiцца якая-небудзь выставачная зала. Як у ЦЭХу, напрыклад, ? адгукнуyся Вадзiм. ? Вельмi маляyнiчае месца.

Яны прайшлi яшчэ некалькi вялiкiх плошчаy. Затым натрапiлi на iншы, не такi вялiкi будынак, паднялiся па вузкай лесвiцы. Пачалi блукаць па невялiчкiх пакоях. Сцены яшчэ захоyвалi ранейшыя колеры ? сiнi, ярка-жоyты, ружовы. У адным месцы yсё было аблiцавана плiткай. У другiм куце валялася старая радыёла. То тут, то там ляжалi раскiданыя стосы паперы ? асабiстых спраy, кнiг па электронiцы, таблiц з формуламi.

– Верагодна, тут калiсьцi было адмiнiстрацыйнае памяшканне, ? рэзюмаваy Вадзiм. ? І засядалi y iм тыя, хто кiраваy рабочымi.

– А з гэтых картачак можна даведацца сапраyдныя iмёны працаyнiкоy. Так цiкава! ? усхвалявалася Насця.

Яны спусцiлiся yнiз i пайшлi далей па тэрыторыi.

– Маладыя людзi! Што мы тут робiм? ? яны пачулi за спiнай грувасткi, як цяжкая валiзка, голас.

Першай рэакцыяй парачкi было жаданне хутчэй збегчы куды-небудзь. Але Вадзiм усё-такi выкарыстаy iншую тактыку:

– Я пiшу дыпломную працу па гiсторыi закiнутых менскiх пабудоy. Вось i зайшлi, каб сабраць матэрыял з натуры.

– Вельмi правiльнае месца выбралi, ? адгукнуyся малады мужчына. Ён быy апрануты ва yсё чорнае i меy добры спартовы склад цела: ? Гэты завод будавалi яшчэ пры цары. Яму yжо больш за стагоддзе. Але yсё добра захавалася.

– А што тут цяпер размяшчаецца? ? пацiкавiyся Вадзiм.

– Некаторыя памяшканнi займае наша ахоyная фiрма, дзе я i працую адмiнiстратарам. А заадно назiраю за парадкам, каб нiхто лiшнi не цягаyся па тэрыторыi. Яшчэ частку пабудоy здаюць у арэнду пад склады. У прынцыпе, гэта зручна, цэнтр горада. Аднак хутка тут усё плануюць зносiць. Знайшоyся нейкi арабскi iнвестар, якi хоча зрабiць забаyляльны цэнтр на гэтым месцы.

– Як шкада, ? усхвалявалася Насця, ? а тут так прыгожа yсё. Мы yжо yявiлi, якiя выставачныя залы, творчыя майстэрнi, кавярнi y былым заводзе можна было б адчынiць! На Кастрычнiцкай жа yсё працуе. Ды y Еyропе такiя памяшканнi надзвычай запатрабаваныя.

– Месца сапраyды файнае, тым больш з такой гiсторыяй, ? азваyся ахоyнiк. ? На фасадзе аднаго з дамоy нават выкладзена дата пабудовы ? 1894 год. Хадземце, я вам пакажу.

Усе трое пакрочылi y абход аднаго з карпусоy. Пасля абмiнулi яшчэ адзiн. Але чамусьцi зноy вярнулiся назад.

– Гэта дата дакладна была, ? засмуцiyся ахоyнiк. ? Але бачыце, частка сцяны yжо знесена. Я думаю, яны наyмысна пачалi адсюль, каб нiхто не пабачыy часу пабудовы.

Насця заyважыла, што гэты мужчына, якi сваiм выглядам нагадваy целаахоyнiка галiвудскай зоркi цi прэзiдэнта, увесь час з цiкавасцю паглядваy на яе. Апынуцца побач з iм адной, без Вадзiма, ёй зусiм не хацелася.

Парачка выйшла з тэрыторыi завода i зноy пакрочыла y парк. Доyга блукалi звiлiстымi сцежкамi. Удыхалi прахалоду вечаровых алей, шмат смяялiся.

Гэтак жа насычана праходзiлi i iншыя летнiя днi. Залацiстым шумным карагодам мiнула восень. Стройнай белай чарадой праляцела зiма. Зноy прыйшла чаканая вясна. Па коле мянялiся сезоны.

Маладыя людзi разыходзiлiся двойчы. Першы раз ? па iнiцыятыве Насцi. Яна сказала: тое што было памiж iмi ? несур’ёзна, трэба гэта спыняць. Вадзiм пакрыyдзiyся вельмi моцна. Ён цвёрда вырашыy, што больш нiчога не можа быць з гэтай дзяyчынай. Але… калi Насця вырашыла аднавiць iх адносiны, супрацiyляцца не мог i здаyся. Другi раз разыходзiлiся па яго жаданнi. Эмоцыi, не больш, iмгненне, пра якое яны хутка забылiся.

На Насцiна дваццацiгоддзе Вадзiм вырашыy зрабiць ёй прапанову рукi i сэрца. Калi за агульным сталом сабралiся yсе госцi, каб вiншаваць iмянiннiцу, ён урачыста паведамiy, што хоча, каб тая стала яго жонкай. Насця пагадзiлася.

Толькi яе бацька крыху сапсаваy кранальную эмацыйнасць моманта:

– Вой, дык а чаму ты загадзя не папярэдзiy? ? не зразумеy ён, а праз пяць секунд дадаy: ? Пачакай, я хоць фотаапарат дастану, каб усё зазняць.

Вырашылi вяселле зладзiць праз год ? куды iм спяшацца? Але адносiны, якiя развiвалiся доyгi час, ужо былi нiбы напятыя струны, гатовыя y любое iмгненне парвацца. Пара адчувала, што або яны хутчэй пажэняцца, або зусiм разыдуцца.

Усё склалася, i вяселле згулялi праз тры месяцы.

– Першыя пару гадоy сямейнага жыцця былi проста пеклам, ? неяк распавядаy мне Вадзiм. ? Мы не разумелi адно аднаго. І прыслухоyвацца нiхто не хацеy. Пастаянна крычалi. Вельмi складана было трываць. Але мы адразу прынялi рашэнне, што нiякага разводу не будзе, як бы нi рабiлася цяжка.

На Вадзiму была апранутая льняная кашуля з нацыянальнай вышыyкай, падпяразаная поясам, падобным да саматканага. Такi строй для яго зрабiла жонка Насця, дызайнерка адзення. Яна апранаецца надзвычай стылёва ? адпаведныя строi заyсёды падбiрае мужу. Таму, дзе б яны нi з’явiлiся, iх пара выглядае адной з самых элегантных.

Год таму малады чалавек загаварыy у паyсядзённасцi на роднай мове. Насця яго y гэтым падтрымала.

– Доyгi час мы проста крычалi адно на аднаго. Нiбы y глухiя сцены, ? працягваy Вадзiм. ? Але аднойчы вырашылi сесцi i паразмаyляць. Што мы адчуваем, калi крычым? І чаму робiм гэта?.. Проста вырашылi, што далей усё будзе iначай. Цяпер няма нiякiх межаy, не iснуе перашкодаy. Рухаемся толькi наперад у нашых адносiнах.

…Яркiя сонечныя промнi прымусiлi перайсцi з асветленага пакоя y больш прыцемненую кухню. Цiшыня на колькi iмгненняy абудзiлася пранiзлiвай мелодыяй.

– Алё-малё.

– Я табе цяпер званiy, чаму ты не падышла? Не чуеш свой тэлефон?

– Проста ты мала трымаy гудок, я не паспела дабегчы з iншага пакоя. Вось ужо ператэлефаноyваю.

– А я iшоy акурат мiма тваiх акон, ад клiента вяртаyся.

А ты не падышла… Такое сонца цяпер.

– Так, гэта файна, прагуляцца па вулiцы, пагрэцца.

– Што ты робiш, адпачываеш?

– Не, пiшу.

– Я yжо y вагоне метро. Зараз прападзе…

У голасе пачуyся ледзь улоyны сталёвы скрыгат. Гэта нязвыкла.

І сёння з самага ранку нiбыта злы.

Ты нiколi на мяне не…

Гудкi. Маyчанне. Але чаму мне чуецца твой крык?..






Цягнiк Менск-Гомель


Мая Наташа ? найлепшы спецыялiст па вандроyках. Доyгiя ночы y цягнiках, гутаркi з каларытнымi кiроyцамi машын, сотнi i тысячы кiламетраy, пераадоленых на аyтобусах, ? нiчога не палохае. Часцей за yсё ездзiць папуткамi цi набывае квiткi на цягнiкi. Яна кажа, што калi выбiраеш аyтаспын, то цiкавая размова ? гэта тая плата, якой чакаюць кiроyцы, каб не сумаваць у дарозе. Але калi сядаеш у купэ цягнiка, таксама ёсць свае сакрэты. Вы або адразу пачынаеце размаyляць з выпадковым суседам ? i тады yся дарога праходзiць у нязмушанай гутарцы. А калi не загаворыце спачатку, так i будзеце маyчаць да канца паездкi. Кожны ? сам-насам з уласнымi думкамi.

Я сядзела y цягнiку ля акна i памешвала гарбату, налiтую y фiрмовую шклянку з падстаyкай ? такiя шклянкi падабаюцца мне з дзяцiнства. Мажлiва, таму што мацi ? чыгуначнiца, ёй давалi бясплатныя квiткi i мы yвесьчасна вандравалi цягнiкамi, замаyляючы гарбату y тым самым посудзе.

Побач праносiлiся iншыя, не такiя яскравыя светы, ? электрычкi. Людзi y iх, нiбы куры на жэрдачках, сядзелi на агульных лаyках. Нi пагутарыць свабодна яны не маглi, бо побач шмат староннiх вушэй, нi затулiцца ва yласны маyклiвы свет: вакол дыхаюць, шапацяць абгорткамi, набываюць газеты y гандляроy, што заходзяць на прыпынках.

У цягнiку ты больш абаронены ад выпадковасцяy. Суседзi па купэ як наканаванне, а не збег абставiнаy. І таму, як сапраyдны yладар лёсу, сам вырашаеш ? завесцi гутарку з новым чалавекам i прабавiць пару гадзiн цi занурыцца ва yласныя думкi, разглядаючы краявiды.

За вокнамi мiльгацелi станцыi, чыгуначныя вузлы. Змянялi адзiн аднаго дамы, мiтуслiвыя днём i засяроджанапустыя y ранiшнi час гарады. Дарога заyсёды абяцала прыгоды. Я спрабавала yявiць жыццё тых, паyз каго мы праляталi на поyнай хуткасцi ? кiм працуюць, цi шчаслiвыя яны?

На пачку з цукрам было напiсана «Беларуская чыгунка». Я высыпала яе y гарбату i павольна размешвала, не адрываючы позiрк ад акна. У купэ yвайшоy прыемны малады мужчына. Ён сеy на суседняй лаyцы, паклаy побач з сабою скураны партфель i прывiтаyся. Зняy цёмна-сiнi шалiк, чорнае драпавае палiто i павесiy iх на кручок ля верхняй палiцы.

За акном паласкаy зямлю шэры дождж. Можна было толькi паспачуваць мiнакам, якiя праходзiлi паyз наша акно, затулiyшыся каyнярамi, насунуyшы на вочы капюшоны i капелюшы.

– Такое надвор’е, цяпер лепш на вулiцу не паказвацца, ? са спачуваннем вымавiла я, трымаючы y руках шклянку.

За размовай з гэтым мужчынам я думала прабавiць колькi часу (хоць i мела з сабой цiкавую кнiгу), таму дадала:




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/pages/biblio_book/?art=39140512&lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


