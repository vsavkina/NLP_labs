Сонечны чалавек (зборнiк)
Андрэй Дзiчэнка


Электронная кнiгарня
Зборнiк аповядаy «Сонечны Чалавек» – гэта вясёлае падарожжа па памежным прасторам. Галоyныя героi – анамальныя людзi, ахвяры лакальных канфлiктаy, азлобленыя маньякi, палкiя дзяyчыны, iдэйныя цнотнiкi i сталкеры з нязведаных мiроy. Гэтыя iстоты бачаць будучыню, ядуць сырую зямлю з магiл i жывуць у пастаянным чаканнi вайны. Рэальнай цi метафiзiчнай? Гэта залежыць, з якога боку паглядзець..





Андрэй Дзiчэнка

Сонечны чалавек (зборнiк)








© Андрэй Дзiчэнка, 2016

© ІП Янушкевiч А.М., 2016

© Распаyсюджванне. ТАА «Электронная кнiгарня», 2016





Трохсоты


Валодзька жыy разам з мацi практычна з самага свайго нараджэння. Выключэннем сталi два гады войска, куды ён трапiy адразу пасля школы, завалiyшы экзамены y iнстытут. Служба прайшла y далёкай гарачай краiне, якую нашы па нейкай прычыне залiвалi кiпячым свiнцом. Валодзька вярнуyся без кiсцей рук i з дурной усмешкай на твары.

Сярод дзяцей у двары адразу ж з’явiлася легенда, што y далёкай краiне y Валодзькi замест кiсцей былi шасцiствольныя кулямёты, на якiя ён прамяняy свае рукi. Але вайна скончылася, кулямёты y Валодзькi канфiскавалi, а замарожаныя рукi з’елi галодныя сабакi. Напэyна, яны яшчэ пагрызлi i мозг хлопца, бо ён зусiм перастаy складна размаyляць.

– Шэсць двухсотых i адзiн трохсоты! – казаy Валодзька i бiy сябе куксамi y грудзi. Круглявасцi на iх былi падобныя да адпалiраванага да бляску цвёрдага камяка снегу, якi хацелася абавязкова памацаць.

Дзядзька Мiша, каржакаваты мужычок, якi працуе на мясцовым заводзе, заyсёды са шкадаваннем глядзеy на Валодзьку i кiваy галавой. Ён сказаy хлопцам, што Валодзька насамрэч герой i раней быy дэсантнiкам, з якога трэба было б браць прыклад. Але хлапчукi, узброеныя драyлянымi аyтаматамi, не вельмi хацелi станавiцца дэсантнiкамi.

– Разумееце, дзядзька Мiша, калi ва yсiх дэсантнiкаy забiраюць кiсцi рук на вайне, то мы не хочам быць дэсантнiкамi.

Бачачы такiя паражэнчыя настроi, дзядзька Мiша пачынаy гучна лаяцца, i хлопчыкi кiдалiся yрассыпную. Шмат часу Валодзька праводзiy з хлопцамi. Вёy на школьную дыскатэку, а калi yсiх, акрамя яго, прапускалi на пляцоyку, абапiраyся на iржавую металiчную агароджу i спрабаваy танцаваць. Падчас гэтых дзеянняy з яго твару не сыходзiла yсмешка.

– Трохсоты! – звярнуyся неяк да яго адзiн з хлопцаy па iменi Рома. Ад гэтага слова, сказанага староннiм чалавекам, Валодзя здрыгануyся. – Гэй, трохсоты! – паyтарыy Рома i звонка шчоyкнуy пальцамi.

– І шэсць двухсотых! – адчайна крыкнуy Валодзька i, упаyшы на зямлю, пачаy плакаць. Рому стала сорамна. Разам з двума сябрамi ён падышоy да Валодзькi, якi yпаy, i, злёгку прыyзняyшы яго, шэптам папрасiy прабачэння. У адказ былы салдат зноy усмiхнуyся i абняy Рому.

У адрозненне ад свайго сына, мама Валодзькi выглядала зусiм няшчаснай. Калi раней яе грузнае цела можна было yбачыць на драyлянай лаве каля пад'езда, то цяпер яна старалася пазбягаць людской увагi. Тыя, хто бачыy яе, казалi пра змярцвелы i бледны колер яе скуры.

– Быццам хтосьцi абляпiy твар белай плёнкай, у якую звычайна пакуюць мёртвых жывёл, – казаy Рома сябрам.

Голас мамы скалечанага салдата Рома чуy толькi аднойчы, калi да яе прыходзiла iншагародняя камiсiя з трох высокiх i каржакаватых мужчын. Яны прыехалi на чорнай машыне i, агледзеyшы лядашчыя трохпавярховыя дамы, паднялiся да iх дадому, стараючыся не глядзець на выпадкова сустрэтых людзей.

Прабыyшы y кватэры y Валодзькi yсяго некалькi хвiлiн, людзi спусцiлiся yнiз i селi y машыну. Гучна зароy матор, i пасля недоyгачасовага вiску аyтамабiль схаваyся за завулкам, узняyшы слуп пылу. Мацi Валодзькi yпершыню пасля яго вяртання дадому адвесiла шторы i, расчынiyшы акно, крыкнула на yсю вулiцу: «Мой сын – герой!».

Праз некалькi хвiлiн Валодзька паказаyся на вулiцы з чырвонай зоркай, якая целяпалася на яго клятчастай кашулi. А яшчэ праз гадзiну ён дзесьцi y пустынных дварах згубiy яе i сумны сядзеy на лаyцы, паклаyшы абодва абрубкi сабе на галаву. Зусiм крыху – i адчай змянiyся б плачам, але малыя адшукалi зорку. Рома на правах старэйшага паклаy яе y нагрудную кiшэню Валодзькавай кашулi.

– Адзiн трохсоты! – ад радасцi пракрычаy Валодзька i пачаy малацiць сябе y грудзi. Потым ён раптам засумаваy i, паглядзеyшы на неба, шэптам вымавiy: «І шэсць двухсотых…»

Валодзька i далей жыy бы y сваёй кватэры разам з мацi, насiyся б з хлопцамi за дваровымi сабакамi i вёрз усякае глупства, калi б аднойчы y двор не зайшлi прыезджыя хлопцы з прафесiйна-тэхнiчнага вучылiшча. Грубыя i лысагаловыя, яны пачалi пiць гарэлку проста y альтанцы, пабудаванай невядомым цесляром роyна y цэнтры двара, абрамленага некалькiмi дамамi. Дарослыя старалiся не заyважаць агрэсiyную моладзь, ад якой можна было зарабiць праблем. А тыя з радасцю задзiралi малодшых, патрабуючы грошай i падпарадкавання.

Спачатку прыезджыя адабралi драyлянае ружжо y аднаго хлапчука. Разламаyшы цацку на некалькi кавалкаy, яны гучна засмяялiся i пачалi далей абмяркоyваць свае надзённыя праблемы. Затым, выпiyшы рэшткi спiртнога, сталi бадзяцца па двары i забiраць дробязь у iншых дзяцей. Якраз у гэты момант з пад'езда выйшаy Рома.

– Ёсць пятак? – раyнуy адзiн з тройцы.

Рома, якi не прывык да такiх просьбаy, самлеy.

– Ты што, не зразумеy? Ганi грошы, чорт малалетнi! – другi з кампанii дэманстратыyна разбiy пустую шкляную бутэльку, зрабiyшы з яе “ружачку”. Прыставiyшы яе да горла Ромы, ён пачаy абмацваць кiшэнi.

– Тры двухсотыя! – вiскнуy Валодзька, якi iмклiва наблiжаyся. Збiyшы з ног хулiгана, ён сцiснуy яго абрубкамi рук i yчапiyся зубамi y горла крыyдзiцеля.

Пырснула кроy. Валодзька зубамi рваy шыю хлопца, чулiся страшныя гартанныя рыкi. Ад спалоху два iншыя хулiганы тут жа yцяклi, а напалоханы Рома прыцiснуyся спiнай да драyляных дзвярэй пад'езда.

Як толькi хулiган захрыпеy, Валодзька падняyся спачатку на каленi, а затым устаy на ногi. Увесь яго падбародак i шыя былi запэцканы пунсовай крывёй, нiбыта ён проста аб'еyся вiшнямi i яго званiтавала. Пад нагамi ляжаy ужо мярцвяк, канечнасцi якога яшчэ нейкi час тузалiся y сутаргах.

– Кроy на каменi становiцца сiняй з-за яркiх сонечных промняy. У пяску яна ператвараецца y чорную густую слiзь! – выразна вымавiy Валодзька. Ён падмiргнуy напалоханаму Рому, развярнуyся i памалу пабрыy дадому. Тым часам нехта з суседзяy выклiкаy мiлiцыю.

Праз некалькi дзён дзядзька Мiша сказаy, што пакалечанага хлопца, хутчэй за yсё, адправяць у закрытую лякарню. А яшчэ праз тыдзень Валодзька знiк разам з мацi. Хлопчык, якога дэсантнiк выратаваy ад смерцi, спрабаваy распавесцi сваiм сябрам, што пасля забойства Валодзька гаварыy нармальна, ды i выглядаy самым звычайным хлопцам. Але yсе толькi смяялiся i не верылi яму. Неyзабаве Ромка i сам перастаy сабе верыць, вырашыyшы, што yсё гэта яму толькi падалося.

Яшчэ праз паyгода, скончыyшы пяты клас, Ромка спытаyся y дзядзькi Мiшы пра тое, якiм Валодзька быy раней, калi таксама вучыyся y пятым класе i дапамагаy сваёй маме па гаспадарцы.

– Цiхiм быy хлапчуком… Марыy пакараць нябёсы, – адказаy дзядзька Мiша, дастаyшы з пакамечанага пачка духмяную цыгарэту.

Хлопчык глядзеy на дым i думаy пра тое, што хоча стаць салдатам, але вельмi баiцца долi дэсантнiка з гарачай краiны.

Расказаць пра гэта ён нiкому не адважыyся ажно да самай смерцi y Кандагары y 19 гадоy.




Еyропа


Дзецi знаходзiлiся y вучэбным класе. Гэта быy самы звычайны пакой з абадранай чорнай дошкай для пiсання. А яшчэ тут не было вокнаy i некалькi слабых лямпачак ледзь асвятлялi памяшканне. Звычайны чалавек у такой абстаноyцы вельмi хутка стамляyся.

З-за цьмянага асвятлення твары вучняy выглядалi злёгку пачырванелымi, нiбыта кожны з iх згарэy на паyдзённым санцапёку i так з’явiyся на yрок.

Дзецi былi незвычайныя. Яны не бегалi па радах памiж партамi, уздымаючы клубы пылу. Не крычалi адно на аднаго i не спiсвалi нi парты, нi дошку рэвалюцыйнымi прамовамi на тэму полавых вычварэнняy.

Клас нагадваy закiнуты будыйскi храм будучынi, дзе манахамi раптам сталi вучоныя людзi. А паслушнiкi – самымi дысцыплiнаванымi курсантамi вучылiшчаy ваеннага тыпу.

Уваходныя дзверы адчынiлiся, i y клас увайшоy Настаyнiк. Нiхто з дзяцей не yзняyся. Усе толькi моyчкi сачылi за гэтым высокiм, атлетычна складзеным мужчынам, якому вельмi пасавалi восеньскiя палiто i дзiyныя капелюшы з шырокiмi палямi.

– Добры дзень, мае дарагiя вучнi!

Пачуyшы y адказ сказанае хорам «добры дзень», Настаyнiк адсунуy крэсла i сеy за стол.

– Такiм чынам, мае незвычайныя дзецi, пералiчваць вас няма сэнсу. Вас тут сямёра, як заyсёды. І сёння y мяне для вас надзвычай асаблiвае заданне…

Настаyнiк казаy голасам вельмi сур'ёзным, нiбыта y наступную хвiлiну адправiць yсiх сваiх слухачоy на верную смерць. Зрэшты, яны б пайшлi i на гэта, бо былi асаблiвымi i зусiм не ведалi, што такое самазахаванне i для чаго патрэбна жыццё чалавеку.

– Сёння кожны з вашай сямёркi, мае маленькiя сябры, павiнен будзе расказаць…

– Што такое Еyропа! – перапынiла Настаyнiка бялявая дзяyчынка Алеся. Яна yмела чытаць думкi, а таму часта размаyляла yрыyкамi не зразумелых ёй сказаy. За гэта Алесю час ад часу бiлi, прымушалi прамаyляць усялякую пахабшчыну i пырскалi y твар пярцовым балончыкам, каб потым запiсаць з яе вуснаy плынi несвядомага. У новай школе дзяyчынцы падабалася, таму што тут на яе ступнях i шыi больш не будзе сiнякоy.

– Правiльна! – сказаy Настаyнiк i yсмiхнуyся. – Ну, раз ты, Алеся, першая пачала казаць, тады распавядзi нам усiм, што ж такое Еyропа.

З працяглым скрыпам адсунуyшы крэсла, Алеся yстала i пачала свой аповед.

«Еyропа – гэта спляценне прыгожых асоб i думак, якiя нiбыта накiраваныя y будучыню. І гэта прытым, што чалавек на яе тэрыторыi бязмэтна перасоyваецца i шмат думае. Затым ён дасягае аблокаy i п'е iх, як адтопленае малако. Пасля гэтага спатыкаецца i пачынае плакацца. Але не yсiм запар, а толькi далёкiм птушкам, якiя кружаць над iм i чакаюць, як бы iм падзяyбсцi Еyропу. Калi сабраць усе думкi гэтай тэрыторыi y адзiны сказ, то там зусiм не будзе косак. Для yсiх слоy не хопiць радкоy, а лiтары змяшаюцца y вялiкi i нясмачны кактэйль, якi нам усiм калi-небудзь прыйдзецца распiць i падзякаваць невядомаму кухару.

Часам Еyропа пачынае надзiмацца y велiзарны шар, напоyнены агнём. Тады нам усiм трэба бегчы. Я адзiн раз бачыла гэты шар. Ён цалкам складаyся з мiкраскапiчных вочных яблыкаy, працятых чорнымi сасудамi з атрутнай вадкасцю, пасля якой няма жыцця i тым больш карцiн свету. Мне стала вельмi страшна, i з тых часоy думкi мае былi накiраваныя толькi y квадраты. Там, дзе ёсць квадраты, няма месца Еyропе».

Сказаyшы сваю прамову, Алеся выйшла з класа, каб аддыхацца.

– Ну што, Сяргей, надышла твая чарга!

Сяргей быy бландзiнам з мускулiстым, зусiм безвалосым целам. Голас яго гучаy нязлосна, а y вачах зiхацелi маланкi татальнага знiшчэння. Сяргей харчаваyся выключна чалавечым мясам, а пасля выy на сустрэчных людзей. Той, хто трапляy у дыяпазон працяжных гукаy Сяргея, iмгненна вылечваyся ад усiх хвароб i ззяy ад шчасця.

«Еyропа – яна на смак салодкая. Па выхадных смярдзiць дохлымi сабакамi, па буднях лётае на тытанавай мятле вакол планеты Зямля. Еyропа жарэ планету Зямля. Еyропа жарэ yсё. Яна белая, як шчыльны метастаз. Узяyшы y далонi Еyропу, ты зразумееш, што яе нiяк не сцiснуць. Металiчныя прэсы ламаюцца, перш чым прыступiць да цiску. Фактычна Еyропа – гэта i ёсць цiск на yсё вакол. Калi раптам яе прыбраць, то аснова разляцiцца, як чэрап, у якi трапiy зарад свiнцовага шроту».

Сяргей уцягнуy ноздрамi сырое паветра аyдыторыi. Інстынкты цягнулi яго y сталовую. Сяргей устаy на карачкi i, як афрыканскi браняносец, папоyз з класа.

Чарга падышла да Фiлосафа. Здаецца, пры нараджэннi яго назвалi Аляксеем, але пасля дванаццацi гадоy гэтае стварэнне абклалася тоyстымi кнiгамi i падпалiла сябе. З попелу Аляксея адрадзiyся Фiлосаф.

«Еyропа. Як каземат. Як жывёла, у якой бурчыць. Нiякай Еyропы навобмацак няма. Гэта толькi… Фантазiя!»

Фiлосаф хацеy сказаць нешта яшчэ, але раптам заснуy. Настаyнiк не стаy яго будзiць. Кожны раз, калi Фiлосаф спаy, некалькi салдат на КПП бралi пластыкавыя шарыкавыя ручкi i пiсалi зводы напышлiвых слоy. Пасля yсё гэта чыталi людзi з адмысловай службы кансервацыi розуму. Падклаyшы Фiлосафу пад галаву чорны вязаны шалiк, Настаyнiк паглядзеy на наступнага вучня.

Дзяyчынка Іра больш за yсё любiла маляваць. Раней яна брала y рукi аловак i графiтам пэцкала стальнiцы i белыя дыванкi y пад'ездах. Потым у яе пачалася дэпрэсiя, i яна забылася на сваё захапленне. Зараз жа з ёй быy Настаyнiк, а таму твар Іры мог станавiцца сiнiм, потым чырвоным, а часам i зусiм празрыстым. Скрозь яе людзi бачылi рэальную карцiну свету.

«Чорны б'е белага. Жоyты iрве чырвонага. Сiнi спiць з зялёным. Фiялетавы на yсiх глядзiць пагардлiва. Вясёлка становiцца нiткай ДНК усялякiх кветак наогул. Яе прачытаць лёгка. Але зрабiць гэта лепш у Еyропе. Таму што ва yсiх астатнiх месцах за такое мардуюць голадам i забiваюць, запаляючы лёгкiя».

Іра дастала аркушык i пачала маляваць кветкi. Калi Іра шмат думала i крыyдзiлася, яна заyсёды малявала кветкi. Настаyнiк вырашыy больш не турбаваць яе пытаннямi. Калi Іра нешта захоча дадаць, яна пераб'е каго заyгодна.

– Цяпер ты, Уладзiк. Што ты думаеш пра нашу бягучую тэму?

«М-м-м-м-м. В-в-в-в-в-в. Г-а-а-а-а-а-а-а-а».

Набраyшы y рот вады са шклянкi, якую ён заyсёды насiy з сабой, Уладзiк забулькатаy. Праз пяць хвiлiн бурлькатання праглынуy ваду i працягнуy: «Еyропа не стала першапачатковай крынiцай усяго жывога. Ёй была вада. Але вада з'явiлася не y Еyропе. У тым месцы, пра якое вы нам распавядаеце, Настаyнiк, ваду толькi псуюць. Злыя людзi псуюць».

Уладзiк плюнуy на падлогу i расцёр далонькай плявок. Фрагмент дошкi, пафарбаванай у паглынальны чорны колер, заблiшчаy.

«Вы не бачыце y лакiраванай паверхнi майго адлюстравання. Я не бачу y Еyропе чагосьцi, што здольнае паглынаць».

Уладзiк сцiснуy вусны i прыклаy да iх указальны палец. Настаyнiк з разуменнем кiyнуy галавой. Уладзiк умеy настройваць. Настаyнiк жа хацеy трымаць дысцыплiну y класе, таму быy не супраць маyчання выхаванца.

Побач з Уладзiкам сядзела Лена. Вусны яе былi створаны для пацалункаy, а голас – для звонкiх песень. Лена не стала чакаць, калi Настаyнiк выклiча яе, i пачала казаць сама.

«Калi я думаю пра тое, што вы мне кажаце, маю на yвазе песню. Калi я спяваю, энергii хапае, каб ствараць звышновыя. У Еyропы не атрымаецца стаць звышновай, таму што такая yжо ёсць крыху на захад i y некаторым родзе яна ад гэтай часткi свету залежыць. Вы мяне зразумелi?»

Настаyнiк згодна кiyнуy. Застаyся апошнi вучань, якi yвесь гэты час адседжваyся.

Кудлаты Мiша надзьмуy шчокi. Ён паклаy перад сабой сшытак i, з усяе моцы нацiснуyшы грыфелем алоyка на паперу, нешта вымалёyваy, укладваючы y гэты працэс не yменне, а толькi эмоцыi.

– Мiша, мой дарагi хлопчык, што такое Еyропа? – ветлiва запытаyся Настаyнiк.

Мiша толькi злосна фыркнуy, нiбы y нос яму засунулi порах, i працягнуy драпаць лiсты y клетачку. Настаyнiк падышоy да яго блiжэй i yбачыy, што Мiша малюе свастыкi, крыжы з мерцвякамi i свяцiлы, прабiтыя дзвюма маланкамi адразу.

Скончыyшы выводзiць апошнi востраканечны калаyрот, якi азначае татальнае зацьменне, хлопчык пачаy схематычна адлюстроyваць гару з прабiтых чалавечых чэрапаy.

Настрой у Настаyнiка зусiм сапсаваyся. Справа y тым, што Мiша бачыy будучыню, а таму i без пытання ведаy, што будзе з усiмi вучнямi. І yжо тым больш з Еyропай.




Манеyры Таццяны


Таццяна была паэтэсай. Таму кожны раз, знаходзячыся y адзiноце, яна марыла, што y адзiн цудоyны дзень людзi пачнуць пазнаваць яе на вулiцы i прасiць паставiць росчырк на аркушы паперы. Яшчэ y дзяцiнстве дзяyчынка паверыла y словы, якiя вымаyляла сваiм голасам. Зараджаныя магiчнай энергiяй, яны змогуць тварыць цуды з успрыманнем незнаёмых ёй людзей. Але зласлiвыя двухногiя вырадкi з дэфармаванымi эвалюцыяй тварамi адчувалi да Танi толькi пагарду. Часцяком яна даходзiла да абсалютнай нянавiсцi.

Кожны дзень з васьмi ранiцы да пяцi вечара Таццяна перабiрала мноства папер. У iх хавалiся лiчбы i вельмi складаныя сказы, спрэс пазбаyленыя паэтыкi. Напэyна, праз гэта яна не бачыла сэнсу y працоyным часе. Вечарамi дзяyчына прыходзiла ва yтульныя цёмныя памяшканнi, дзе пахла кавай, чарвякамi i кнiжнай цвiллю. Акрамя yсяго, там бавiлi час непрызнаныя людзi. Іх цяжка было слухаць, але можна было завесцi знаёмства i нават даверыць якую-небудзь iнтымную таямнiцу.

– Добры вечар! Мяне завуць Таццяна, i я паэтэса, – казала яна кожнаму мужчыну, якi yваходзiy у пакой, у старым гарнiтуры i з вачыма, напоyненымi святлом мёртвых недасягальных зорак. Яна yяyляла, як схаваная y снягах рабатызаваная кулямётная кропка ператварае yзводы гэтых клонаy у скрываyленае мяса. Аyтаномнасць смерцi сагравала.

Людзi старалiся не глядзець на Таццяну, аддаючы перавагу разгляду цёмных расколiн памiж фарбаванымi дошкамi. Пры выпадку яны з задавальненнем спалi з ёй у старым домiку i нават казалi некалькi добрых слоy напрыканцы, запомнiyшы на yсё жыццё яе другое iмя. Хоць яго не мог захаваць нiводзiн чалавечы алфавiт.

Таццяна марыла пачуць, як староннiя галасы чытаюць ёй вершы, якiя нябачнай нiткай пранiжуць бесперапынны разумовы струмень. Напэyна, ад мужчын ёй патрэбныя былi глоткi i гартанi, здольныя агучваць страшнае.

У адзiн момант паэтэса вырашыла, што прычына такога спажывецкага стаyлення да сябе – адсутнасць запiсаных слоy на аркушах паперы. Зачынiyшыся y цесным пакоi i yключыyшы залiшне яркую медыцынскую лямпу, Таццяна пачала пiсаць.

Але нешта пайшло не так.

Замест прыгожых строф i вытанчаных слупкоy на аркушы y клетачку з'яyлялiся толькi шасцёркi i кляксы. Злiваючыся y iншым вымярэннi, яны ператваралiся y чарцей. Тры шасцёркi. Пяць кляксаy. Калi шасцёрак i чарцей стала роyна па трынаццаць на yсёй прасторы аркуша, Таццяна сур'ёзна задумалася аб прасторавай несумяшчальнасцi з навакольным светам.

– Буду пiсаць першага кастрычнiка! – вырашыла паэтэса i, скамячыyшы аркуш, скармiла яго козачцы Агаф'i з суседняга двара. Здаецца, Таццяна калiсьцi чула, што y коз ад паперы y клетачку балiць жывот, але злосць з-за шасцёрак i кляксаy не дазволiла ёй зрабiць iнакш.

Бабуля вучыла Таццяну, што зло можна толькi пераварыць, а есцi самой паперу з чарцямi зусiм не хацелася.

За дзень да прызначанай даты дзяyчыне раптам стала зразумела, што трыумф наyрад цi адбудзецца i што прызначаць напiсанне радкоy, што натхняюць, на першае кастрычнiка было найгрубейшай памылкай. Калi б яна зразумела гэта пазней, то здарылася б i зусiм непапраyнае. А так – можна проста мадыфiкаваць стужку часу.

– Як жа я знайду выхад з сiтуацыi? – з гэтым пытаннем Таццяна звярталася да неахайных мужчын, звар'яцелых ад часопiсных вабнотаy дзяyчат i ненавiснiкаy усяго вакол старых, пачарнелых праз пажаданнi смерцi ад ананiмных сацыяльных работнiкаy.

Усе яны, нiбы змовiyшыся, нiчога выразнага не адказвалi, а апошнiя дык i зусiм пагражалi жорсткай расправай. У вынiку Таццяна вырашыла, што зробiць бiнарны манеyр, а значыць, лiк адзiн у дзясятым месяцы года ператворыцца y лiк адзiнаццаць.

Адзiнаццатага кастрычнiка яна возьме сшытак i напiша тэксты. Яны дазволяць не думаць пра кошт кавы y цёплых установах вялiкiх гарадоy.

Але з надыходам прызначанага дня паyтарылася тая ж гiсторыя: шасцёркi больш чым раней лезлi на паперу, а чэрцi наогул афарбоyвалi цэлыя yчасткi густой чорнай непранiкальнай безвыходнасцю. Металiчны стрыжань драпаy паперу, запаyняючы таямнiчай лiчбай усю прастору i yсяляючы y розум Таццяны думкi пра непазбежнасць трагiчнага лёсу.

Калi не засталося больш свабодных клетачак, дзе не красавалася б спехам выведзеная шасцёрка, Таццяна разарвала аркуш i пачала стрыжнем рэзаць свой твар. «Дадзена мне джала y плоць, анёл сатаны, прыгнятаць сябе, каб я не yзносiyся», – казала яна, утыкаючы дзiду аyтаручкi сабе y шчокi, вусны, лоб, паласуючы скуру наводмаш i адрываючы ад яе вялiкiя кавалкi. Як толькi пiсьмовы стол пакрыyся сузор'ямi чырвоных крывавых плям, паэтэса спынiлася, глыбока yздыхнула i пачала абмацваць раны. Ёй было жудасна балюча праводзiць пальцамi па глыбокiх парэзах, якiя вiльготна пульсавалi, нiбы ротавыя адтулiны малюскаy. Пасля дзяyчына заматала твар бiнтамi, выпiла тузiн болесуцiшальных таблетак i пайшла спаць.

Пачынаючы з 11 кастрычнiка Таццяна стала сакральным напаyбоскiм аб'ектам сярод найбольш актыyных прадстаyнiкоy натоyпу. Пенсiянеры яе шкадавалi, школьнiкi патрабавалi наказу, а мужчыны спрабавалi пазнацьу ёй уяyных дачок. У любым выпадку за гэтай сублiмацыяй хаваyся банальны спалох Таццянiнай натуры. Магчыма, таму яна перастала цягнуцца да людзей, так i не ажыццявiyшы мару yсяго неiснуючага мiнулага часу.




Беласнежка


У кожным пустынным дворыку, акрамя некалькiх аблезлых дамоy i iржавай дзiцячай пляцоyкi са скрыпучым арэлямi i раззлаванымi дзецьмi, быy свой вар'ят. Як правiла, ён не меy прывабных рысаy твару, не вылучаyся ахайнасцю, бязмэтна блукаy па закутках, узiраючыся y твары мiнакоy. Выпадковыя сустрэчныя тут жа хавалi свае твары за каyнярамi зношаных да дзiрак плашчоy i куртак.

Неспакойныя i заклапочаныя мацi строга забаранялi сынам мець зносiны з такiмi людзьмi, а аджылыя сваю маладосць смярдзючыя мужычкi y альтанках адным толькi выглядам адпалохвалi блазнаватых адзiночак. Таму юродзiвыя, як iх называлi зморшчаныя бабулi, абiвалiся y чэргах i на дваровых лаyках, былi прадстаyлены цалкам самi сабе i маглi аказацца y душы цалкам свабоднымi. Толькi нiхто пра гэта, акрамя iх, нават i не здагадваyся.

Напрыклад, Барыс. Ён нiколi не лiчыy сябе чалавекам, якi чымсьцi можа адрознiвацца ад iншых. У яго пакоi з абадранымi шпалерамi не было люстэркаy, таму сваё адлюстраванне ён мог бачыць толькi y запыленым шкле, сяк-так устаyленым у некалi выбеленыя аконныя рамы, фарба з якiх крошкай абсыпалася на падаконнiк i змяшалася з пылам. Са шчылiн шырынёй у палец пастаянна дзьмула, а y разгар восеньскай непагадзi вецер i зусiм граy пранiзлiвыя мелодыi адчаю, якiя заклiкалi y дом розную нечысць. Не вытрымлiваючы пастаянных гутарак з вечнасцю, Барыс сыходзiy на вулiцу шукаць суразмоyцу. Але часцей за yсё яго пошукi цярпелi фiяска.

У адзiн з пахмурных дзён, калi неба было гатовае вось-вось выбухнуць цяжкiмi кроплямi дажджу, якiя надаюць бляск ажыyленым скрыжаванням i разбiтым дарогам, Барыс сустрэy захопленага салiпсiчнымi маналогамi студэнта Генадзя. Невысокi русявы юнак, падобны да прышэльца, якi бесперапынна спазнае свет, спрабаваy адшукаць патрэбны пад'езд, а затым i кватэру сваёй новай знаёмай.

Барыс iшоy проста на студэнта, i калi да цела юнага падарожнiка засталося крыху больш як паyметра, выцягнуy рукi i паклаy брудныя далонi на плечы Генадзя.

– Ты павiнен мяне выслухаць! – Сказаy ён Генадзю i здзiвiyся, што той не выказвае нiякага здзiyлення i нават наадварот, гатовы yзрадавацца такому пачатку знаёмства.

Не кажучы нiчога выразнага y адказ, Генадзь сам сабе падумаy, што ад гэтага чалавека не пахне псiнай i смерцю, а значыць, чаму б i не паспрабаваць пасябраваць, раз лёс сутыкае iлбамi.

– Ну, давайце прысядзем, цi што… – дыпламатычна выказаyся Генадзь, i яны зайшлi y старую альтанку, дашчаная падлога якой была пакрыта тоyстым пластом бруду з хаатычным узорам застылых пляyкоy.

Ледзь не задыхаючыся ад радасцi, Барыс узяyся за свой аповед.


Аповед Барыса

«Калi я быy яшчэ юным i смелым, а побач былi верныя сябры з чырвонымi гальштукамi, павязанымi на шыях, у нашым горадзе пачалi адбывацца дзiyныя падзеi. Я нават магу назваць iх страшнымi, таму што кожны раз на маiх вачах гiнулi людзi.

Упершыню гэта здарылася y дзень, калi п'яны натоyп дзеля забавы захапiy мясцовы палац i пачалася новая эра y гiсторыi yсяго чалавецтва. Праз амаль пяцьдзясят гадоy грузны кiроyца тралейбуса спрабаваy адрамантаваць сваю машыну проста на прыпынку i раптам ператварыyся y палымяны факел, а потым у чорны смярдзючы попел. Доyжылася гэта некалькi секунд, але адклалася y памяцi расцягнутым успамiнам, якi хочацца перажываць зноy i зноy. Сярод разявак на астанкi гэтага пухлага дабрака зусiм абыякава глядзела Беласнежка.

Затым ад страшнай чумы, праз якую жывоцiкi маленькiх дзетак ператваралiся y абцягнутыя скурай калабкi, вымерла yся вёска маёй роднай бабкi Астаф'i. Яна распавяла, як бледная дзеyка са светлымi, як лён, i мяккiмi валасамi сыпала соль з вядра на парослыя дзiкiмi травамi палi.

Гэта таксама была Беласнежка.

Потым, калi я стаy слухачом iнстытуцкiх курсаy, проста каля ганка жоyтая машына таксiста ператварылася y ракету i панесла пасажыра блiжэй да цэнтра галактыкi. Нават там за yсiм гэтым назiрала Беласнежка i, напэyна, ведала, што пасажыр не быy чалавекам i yжо тым больш не валодаy цёплым целам са стандартнай тэмпературай 36,6.

Яе вочы, поyныя адмаyлення, праводзiлi таксiста i адушаyлёны дым (якiм стаy пасажыр) у апошнi шлях. Я быy адзiны, хто бачыy Беласнежку, але, каб яе забiць, трэба было знайсцi жыллё гэтай выдатнай панны. Спытаць наyпрост не атрымлiвалася: яна была маyклiвая, а пры першых кроках ёй насустрач i yвогуле растваралася цi ператваралася, напрыклад, у газетную паперу, якой з лiшкам на нашых вулiцах. Паспрабуй сярод кiдкiх загалоyкаy адшукаць яе след!

Але yсё не так безнадзейна. Здаецца, тады быy сонечны дзень. Я змог падлавiць яе толькi на сёмым забойстве, калi паравозiк на рыпучай дзiцячай чыгунцы правалiyся y каналiзацыйныя катакомбы i бедныя дзецi задыхнулiся ад смуроду. Іх трупы апарыy кiпень у царстве пары i iржы, зрабiyшы падобнымi да лялек, зробленых з ануч.

Я нацiснуy вялiкiмi пальцамi рук Беласнежцы на вочы i yбачыy крывавыя пратуберанцы, якiя палалi вакол яе павекаy i вейкаy. І тады яна yпершыню загаварыла са мной голасам злоснай старой.

Беласнежка жыла y закiнутай вугальнай шахце, дзе акрамя кратоy i павукоy вось ужо стагоддзе нiхто не адважыyся жыць.

Інжынер да гэтага часу, я быy вымушаны затапiць шахту, нарабiyшы страшнага грукату на yвесь горад.

Сцеражыся яе, мой сябар Генадзь!


* * *

Скончыyшы аповед, Барыс адкланяyся, а Генадзь на развiтанне працягнуy яму руку. Барыс вярнуyся дамоy, зноy прыслухоyвацца да мелодый парывiстага ветру. Генадзь жа знайшоy патрэбны пад'езд i акуратна нацiснуy на абпаленую кнопку аднаго з мiнiяцюрных званкоy на чацвёртым паверсе. Дзяyчына, якая адчынiла дзверы, кiyнула i yпусцiла Генадзя.

Студэнт увайшоy у памяшканне, дзе пафарбаваныя y чорны колер сцены былi хаатычна апырсканыя чырвонай фарбай, i наматаy на адну руку блiскучыя валасы сваёй сяброyкi. Сцiснуyшы другую руку y кулак, ён што было моцы бiy яе па твары, ламаючы косткi i выбiваючы зубы, пакуль яна не паклялася яму y поyнай вернасцi i пакоры.

Чырвоныя yкрапiны нагадвалi Генадзю галактыкi, а вочы новай сяброyкi – сонечныя дыскi за iмгненне да зацьмення.

Неyзабаве яны сталi жыць шчаслiва, зусiм забыyшыся на гiсторыю Барыса.




Сузор'е кляшча


Упершыню гэта здарылася y канцы жнiyня. Паша прынёс дадому вядро баравiчкоy, якiя пахлi свежай iглiцай i мохам. Бацька Паyлiка быy ваенным, таму жылi яны yсёй сям'ёй у невялiкiм мястэчку сярод густога гушчару, дзе страшных равучых машын, накрытых шчыльным тэнтам, было куды больш, чым шматпавярховых дамоy.

Забаy у Пашы было зусiм няшмат. Часам ён хадзiy на КПП i меy зносiны з адзiнокiмi салдатамi з розных куткоy краiны. Хлопчык частаваy сумнага коратка стрыжанага воiна згушчонкай, а той у адказ аблягчаy сваё гультайства гiсторыямi пра далёкi родны горад. Часам у гарадок наведвалiся тоyстыя i потныя старыя y фуражках. У такiя днi салдаты хавалiся па казармах, выходзячы вонкi толькi па вострай патрэбе. Запрыкмецiyшы «тоyстых фуражак», Паша браy бляшанае вядро, на дне якога ляжаy востры дэсантны нож з блiскучым клiнком, i сыходзiy у лес у грыбы.

У адзiн з сонечных восеньскiх дзён, блiжэй да вечара, разам з баравiкамi Паша прынёс дадому маленькага чорнага кляшча, якi таемна yкусiy за нагу. Зняyшы гумовы бот i чорныя палатняныя штаны, хлапчук доyга глядзеy на гэта маленькае стварэнне. Клешч быy падобны да мiнiяцюрнага краба з лапкамi. Здавалася, што невядомая сiла вытачыла яго з дробнай вугальнай крошкi, а потым ажывiла.

Хлопчык дакранаyся да тулава насякомага, дзьмуy на яго i акунаy нагу y халодную ваду, але таму нiбыта было yсё роyна. Клешч жыy сваiм жыццём: здавалася, i не было з iм нiякага Пашы. Неyзабаве вярнулася мама. Паказаyшы ёй кляшча, сын пацiкавiyся, як цяпер яму жыць разам з гэтым жучком. Не сказаyшы нi слова, мама yзяла тоyстую капронавую нiтку, абматала жывое чорнае зярнятка некалькi разоy i акуратна выняла яго з нагi сына. Клешч быy раздушаны, а Паша глядзеy на маленькую чырвоную ранку i амаль непрыкметныя крапiнкi крывi, якiя нагадвалi яму сузор'i.

«Гэта сапраyдны падарунак лёсу!» – падумаy хлапчук i тут жа перамаляваy размяшчэнне зорачак на пажоyклы аркуш са сшытка. Затым у стосе скрадзеных бiблiятэчных кнiг, набiтых пылам, ён адшукаy стары астранамiчны атлас. За абсалютна чорнай вокладкай хавалiся шчыльныя кардонныя лiсты, увагнутасцi на якiх утваралi нешта падобнае да сеткi крывяносных сасудаy або высахлых марсiянскiх каналаy.

«Вознiк, – вымавiy Паша, супаставiyшы свой схематычны малюнак i дакладную астранамiчную карту, упрыгожаную малюнкам барадатага старца. – Значыць, дзесьцi y сузор'i Вознiка ёсць цэлая планета кляшчоy!» З гэтай думкай ён i адправiyся спаць, уяyляючы сабе авальныя касмiчныя караблi, якiя эскадрамi асаджалi варожыя светы гiганцкiх разумных кляшчоy.

Праз некалькi дзён хлопчык даведаyся ад мацi, што iснуюць сотнi вiдаy кляшчоy. Атрымлiваецца, у кожнага з iх ёсць свая планета i высокаразвiтая цывiлiзацыя. З тых часоy Паша перастаy цiкавiцца КПП, гарадскiмi гiсторыямi i салдатамi. Устаyшы ранкам крыху раней, ён апранаyся цяплей, перасякаy драцяную агароджу гарадка i сыходзiy як мага далей у лес. Агалiyшы ногi, хлопчык клаyся y высокую траву i глядзеy у неба, спрабуючы y аблоках разглядзець упадабаную iм клешчападобную форму. За дзень яму yдавалася сабраць па пяць, а то i па дзесяць маленькiх клешчыкаy, якiх з дапамогай нiткi ён акуратна прыбiраy, а з узораy рабiy свой уласны каталог клешчавых сузор'яy.

Вознiка больш не было, Касiяпея паyтарылася тры разы, больш за дзесяць разоy прабег па яго назе Пегас, але больш за yсё адбiткаy было y сузор'я Арыёна. Хутчэй за yсё, там знаходзiлася асноyная планетарная сiстэма yсёй клешчавай цывiлiзацыi.

Неяк ранiцай, калi ваенны горад патануy у густым тумане, Паша выйшаy пагуляць разам з бацькам, якi якраз збiраyся на службу y штаб. Пакiнуyшы прастору пад'езда, яны сустрэлi двух стомленых салдат у пацёртых касках, якiя вярталiся з дзяжурства. Паша доyга глядзеy на iх аyтаматы, а потым увесь вечар уяyляy кляшчоy памерам з чалавека. У некалькiх варсiстых лапах кожны клешч трымаy такiя ж аyтаматы i ваяваy са сваiмi субратамi за сусветнае панаванне. Хлопчыку стала страшна. Бо калi гiганцкiя кляшчы з сузор'я Арыёна нiчым не адрознiваюцца ад сваiх зямных сабратоy, акрамя памеру, дык гэта колькi ж трэба крывi, каб пракармiць армiю такiх стварэнняy. Акiян, цэлы акiян адной толькi застылай, падобнай да чырвонага малочнага кiсялю крывi.




Мелiцiна


Мелiцiна жыла y горадзе, якi здаваyся ёй практычна родным. Так жа i айчым – амаль родны чалавек. Тым не менш яна нiколi не называла яго татам, а ён не павышаy на яе голас (нават калi быy моцна п'яны).

Прыёмны бацька паважаy выбар дачкi, а iншы раз нават захапляyся ёю. Не кожная жанчына так свята шануе памяць пра свайго мужчыну, якi пайшоy у лепшы свет. Часам яны размаyлялi, седзячы за кухонным сталом. Мелiцiна yспамiнала сваю вёску, што за сотню кiламетраy ад Белграда. Айчым распавядаy, як прымаy удзел у аблозе Сараева, а калi рускiя сыходзiлi з Югаславii, узяy яе мацi з сабой. Зразумела, пакiнуць на тлеючых вугалях маленькую дзяyчынку y брудных абносках ён не мог.

– Ты тады быy робатам, а не чалавекам! – успамiнае Мелiцiна.

У першы дзень вучобы y школе Мелiцiна села за адну парту з балбатлiвым рускiм хлапчуком, якi тут жа прызнаyся ёй у каханнi. Ён гаварыy вельмi смешнымi словамi. Здаецца, асобныя з iх яна магла разумець, але y цэлым гаворка была нейкая варожая i зусiм невядомая. Мелiцiна тады падумала, што такiмi словамi, напэyна, вельмi складана пiсаць вершы.

Зрэшты, яе першая настаyнiца чытала нейкiя мудрагелiстыя рыфмы, ад якiх дзецi y класе смяялiся. Мелiцiна таксама смяялася, але хутчэй па iнерцыi, таму што смяяцца дома y апошнiя днi iснавання Югаславii было проста невыносна.

Кожны раз, калi нехта смяяyся, яна yспамiнала стары тэлевiзар i вялiкую залу, а яшчэ гасцей, якiя сядзелi на канапах i крэслах з кубкамi моцнай гарбаты. Потым госцi кудысьцi падзелiся. Замест iх з'явiлiся дзядзькi y ваеннай форме i з мiнiяцюрнымi цацачнымi аyтаматамi, ствалы якiх часта наводзiлi на дзяцей i рабiлi «бах-трах-бах». Адзiн з iх прынёс дадому абпаленую галаву яе роднага бацькi. З заплюшчанымi вачыма.

Калi мацi ад страху страцiла прытомнасць, маленькая дзяyчынка глядзела на гэтую галаву, як на канструктар, дэталi якога yмелы майстар iдэальна завастрыy. А калi знайсцi астатнiя часткi цела, можна будзе вярнуць галаву назад i тата зноy загаворыць? Не такой грубай мовай, як гэтыя дзецi, i не так гучна, як робаты.

Татава галава маyчала. Нават калi вакол было шмат дыму, а па-за домам гучалi страшныя фразы на роднай мове, Мелiцiна глядзела на нямую галаву з сiнякамi i yзорамi ад трэснутых капiляраy.

Потым прачнулася мацi, а вакол быy толькi дым, i раптам з’явiлiся робаты y чорных лускаватых майках. Яна ведала, што яны прыйдуць, але баялася сказаць тату i мацi. Цяпер ужо позна.

– У вас галовы, як у драпежных рыб, – гаварыла Мелiцiна, калi страшны робат узяy яе на рукi i кудысьцi пабег, бразгаючы металiчнымi прадметамi i разрыхляючы гарачую зямлю цяжкiмi чаравiкамi на высокай шнуроyцы.

Супрацiy дарэмны. Здавайцеся y палон. Супрацiy дарэмны!

Гэта такiя далёкiя водгукi знаёмых галасоy. Здаецца, яны размаyляюць так жа, але прыносяць галовы бацькоy у фiрменных спартыyных торбах. Торбы яны скралi, а галовы забралi, каб дочкi сталi iх уласнасцю. Ды дзе там! Падаспелi робаты.

Мелiцiна крочыць няyпэyнена ножкамi па халоднай зямлi i спрабуе зразумець, адкуль даносяцца галасы сваiх, якiя сталi злымi, чужымi i смяротнымi.

Робат здымае маску i кладзе цацку на зямлю. Ён такi брудны, што дзяyчынка цягнецца да яго мокрымi ручкамi. Далонямi па шчаках – i будзе, як на ранiшнiку. Чысценька. Радасна. Цацка толькi yся аплавiлася – але яе можна любiць i такой. Чаму ж не любiць? Робат смяецца. Пахне y яго з рота так, быццам сiлкаваyся ён сырой дунайскай рыбай. Спадабаецца толькi кату. Не маленькай дзяyчынцы.

Страшныя выбухi, праз якiя каранi дрэy ператвараюцца y трэскi i асядаюць на калючым лапнiку. Не назбiраеш шышак! Маленькую Мелiцiну зноy бярэ на рукi робат i кладзе y брызентавую калыску. Ён як мацi з малодшым брацiкам. Мацi таксама побач, але цяпер шыпiць замест слоy. А брацiка пакiнулi разам з нямой галавой таты y домiку, раствораным у дыме. Ён быy такi спакойны, што хоць тыкай у яго бруднай палкай – не зварухнецца. Спакайней, чым у сне, хоць i спаy ён заyсёды дрэнна. Хварэy.

Цяпер, у школе, Мелiцiна слухае рускага хлопчыка, i ён размаyляе сапраyды так, як айчым, толькi хутка i не так яyна.

– Мой тата робат. Яго немагчыма забiць. Толькi лазерамi! – але ён нiчога не разумее, гэты юнак. Толькi малюе сэрцайкi на парце, азiраючыся па баках. Не бачыy ён робатаy сапраyдных, у якiх замест лазераy аyтаматы рускага iнжынера Калашнiкава. Гэта ён, iнжынер, змагаyся разам з прышлымi механiзмамi за цэласнасць чужой краiны. Ён.

Мелiцiна забiрае аловак i каля сэрцайка малюе маланкi. Маyляy, толькi так памiраюць робаты. Ад перападаy электрычнасцi i y поyнай цемры.

Хлопчык зусiм нiчога не разумее i чамусьцi кажа, што яго завуць Аляксей. Мелiцiну смяшыць гэтае iмя. Але, ледзь усмiхнуyшыся, яна yспамiнае зялёныя машыны смерцi i людзей з роднымi галасамi.

Вось iдзе яе айчым. Праз плячо нясе цацку, з якой брат часта бегаy за суседскiмi козамi. Ён вельмi асцярожны i неверагодна цiхi. А там – свае. Яны спяць. Робат будзе iх забiваць сваiмi металiчнымi рукамi. Яшчэ вочы. Яны апускаюць у сон. Мелiцiна доyга глядзела на iх, а yжо праз некалькi хвiлiн засынала i бачыла тату, якi чамусьцi станавiyся каменным i халодным.

Каменны тата хадзiy па лясах, i свае стралялi y яго, але дарэмна. Кулi, як iскры, адскоквалi i гаслi. Тата моцнымi рукамi хапаy сваiх i сутыкаy iлбамi, каб тыя рассыпалiся. Твару y таты больш не было. А yсё таму, што свае выкралi яго i схавалi y торбу.

Тата шукае свой твар.

Маленькая Мелiцiна злавалася, калi мацi прыносiла робатам кацёл з гарачай i нясмачнай кашай. Яна адмаyлялася есцi i нават лаялася на магiчнай дзiцячай мове. Робаты давалi ёй патрымаць зброю, i яна адчувала, як становiцца iх часткай. Потым яна змерзла, i адзiн з iх закруцiy яе y сцяг зрынутай рэспублiкi.

Далей – высокая тэмпература i жаданне сагрэцца як мага хутчэй.

– Мы сыходзiм з Югаславii назаyсёды! – ён гэта маме крыкнуy на сваёй мове, але не быy сваiм, таму што не страляy па татах дзяyчынак. Мама пайшла з iм i yзяла Мелiцiну.

У новым горадзе, дзе было шмат машын, яна таксама думала, што yбачыць такiх жа чорных i зялёных чалавечкаy без пачуццяy. Але дарэмна: гэта быy практычна Бялград (нават з падобнымi тварамi), але абсалютна цiхi.

– Тут не паляць хат i жывуць людзi, – казала мацi Мелiцiне, падбадзёрваючы яе да новага жыцця. Дзяyчынка з цiкаyнасцю аглядала шыi тысяч новых людзей i yяyляла, як трэба iх роyненька абезгалоyлiваць, каб не атрымалася iрваная папера. Неахайная iрваная папера, якую хочацца камячыць.

На шыю Аляксея яна таксама доyга глядзела, а потым узяла i правяла пальцам. Яму стала казотна, i ён пачырванеy. Настаyнiца сказала строга некалькi слоy, i y тую ж секунду дзецi пачалi глядзець у сшыткi i вельмi рэдка – адзiн на аднаго. Мелiцiна закахалася y яго шыю.

Яшчэ праз 10 гадоy яна yпершыню заснула з маладым чалавекам i папрасiла не сцiскаць яе горла, калi ён рабiy ёй добра. Ранiцай яна доyга плакала i прасiла прабачэння y свайго роднага таты, якi да гэтага моманту yжо быy у адной лодцы з айчымам.




Кафка


Там, дзе ён вырас, мала хто чытаy дэкадэнцкую лiтаратуру i yжо тым больш задумваyся пра нейкую хрэстаматыйную фiласофiю. Кафкам яго празвалi хутчэй выпадкова. І зусiм не праз падабенства з вядомым пiсьменнiкам. Сам Кафка думаy, што яму далi такое iмя праз бясстрашнасць, якую яго мама называла «адмарожанасцю».

Нос яго быy перабiты y двух месцах. А адзiн толькi погляд даваy зразумець, што y любую секунду Кафка гатовы сцiснуць кулакi i надаваць па твары i рэбрах выпадковаму мiнаку. У iншых сiтуацыях, сустракаючы сабе падобных, ён мог дастаць складанчык i пакiнуць асабiсты аyтограф на жыватах i тварах супернiкаy.

Не, ён зусiм не быy агрэсiyным хлопцам. І нават у першыя секунды зносiн з вартавымi парадку стараyся паводзiць сябе ветлiва i з павагай. Але нiчога не дапамагала. Людзi y форме, як галодныя дваровыя сабакi, кiдалiся на яго з дубiнкамi i шокерамi. Ён жа, нiбыта быy тыграм у мiнулым жыццi, упiваyся y глоткi супернiкаy, i тыя баязлiва вiшчалi, размахваючы сродкамi самаабароны.

– Такiх, як ты, не любяць, – казаy яму тоyсты прапаршчык, якi пiсаy чарговы пратакол.

– Такiя, як я, наогул на мяжы вымiрання, – адказваy Кафка, прыкусiyшы скрываyленую i распухлую губу. Рукi яго былi прыкаваныя да крэсла тугiмi кайданкамi. За спiнай стаяy змучаны сяржант з блiскучым ад поту тварам, ён раз-пораз бiy Кафку цвёрдай дубiнкай па галаве. Як толькi Кафка хацеy павярнуць галаву i адгыркнуцца, сяржант бiy кулаком яго па шчацэ i пагражаy дастаць чорны пiсталет Макарава, якi пах машынным маслам.

Кафка ведаy, што гэтыя пачвары не наважацца пакараць яго смерцю. Максiмум – ганебная клетка з сырой падлогай i сядзельцамi, запалоханымi сiстэмай падаyлення. Сярод iх збiты бунтар яшчэ мацней адчуваy, як яго пажырае знутры полымя yнутранай свабоды.

Калi ён ляжаy на пыльных нарах у вузкiм iзалятары часовага yтрымання, то на iмгненне падумаy, што y гэтым жыццi яму нiчога не страшна. Нават смерць.

Але Кафка хлусiy.

Адзiнае, ад чаго яму станавiлася невыносна жудасна, гэта думкi пра дзяyчыну, чыё iмя пачыналася на лiтару “Я” (але не Яна).

Ён уявiy, што калi Я. (не Яна) аднойчы прыйдзе да яго заплаканая i скажа «Кафка, пашкадуй мяне», то ён упадзе y ступар, не ведаючы, што адказаць.

Кафка шмат разоy уяyляy сабе гэты стан поyнага бяссiлля, кампенсаваны адноснай свабодай. Кожны раз, калi яму заломлiвалi рукi, аблiвалi халоднай вадой, бiлi драyлянай качалкай па ступнях, паклаyшы жыватом на стол следчага, ён уяyляy, як Я. (не Яна) глядзiць анёлам на yвесь гэты жах i yсмiхаецца. А потым, калi сiл ужо не засталося i падзецца няма куды, – гладзiць яго па галаве i просiць пашкадаваць. Пасля гэтых слоy ён заyсёды губляyся – любiць i шкадаваць яго не вучылi.

Дзясяткi разоy яна прасiла гэта зрабiць, пакуль яшчэ не было крывi, злых людзей, бессэнсоyных загадаy i размытай мэты бясконцых гарадскiх бадзянняy. Але yсё заyсёды заканчвалася аднолькава.

Кафка цiхенька заплакаy у халоднай i цеснай камеры.

А yсё таму, што Я. (не Яна) ужо нiколi да яго не прыйдзе. Нават у анёльскiм увасабленнi.




Зiдавудзiн


Ты ляжыш на канапе i шэптам кажаш, што больш нiчога не хочацца, акрамя як накрыцца цяплей i чакаць, калi пахаладае i не пацягне гуляць па цёмнай вулiцы. Гэта важна, таму што лепш засцерагчыся ад свабоды y думках, чым проста ведаць аб сваёй непажаданай прысутнасцi сярод людзей. Адлiк дзён становiцца хваравiтым выпрабаваннем. Нулявая трываласць i жалезныя нервы, паедзеныя карозiяй. Ты стараешся. У цябе yсё атрымаецца. Галоyнае – як мага менш думаць пра…

– Дзевяць гадзiн. Вячэрнi прыём прэпарата.

Галаyны мозг, вытачаны i злеплены з самых лепшых парод архаiчнай драyнiны, зжэрты тэрмiтамi. Траншэi, шчылiны, тунэлi – густая кроy засыхае, утвараюцца поры. Быццам пажоyклая пемза, прысыпаная чырвоным парашком i аброслая шчыльнай карой, схiльнай да гнiцця. Скрозь рубцы прасвечваецца вадкасць. Яна лiпне да тканак i прыносiць боль. Прыкладзi намаганнi, адарвi бiнты ад сухой раны – i зноy пацячэ кроy, ад выгляду якой ужо не ванiтуе.

Зiдавудзiн. Усё, што нас аб'ядноyвае на канчатковым этапе. Калi стадыя дзеяння вiруса i пачатку актывацыi сiндрому yжо y дарозе, цяжка думаць пра рознагалоссi i старыя крыyды.

Ты часта yспамiнаеш той час, калi была яшчэ зусiм дзяyчынкай з заплеценымi y касу чорнымi блiскучымi валасамi. Ужо тады yяyляла сабе невядомасць як нейкi цягнiк, якi заязджае y цёмны тунэль без адзiнай лямпачкi дзённага святла. Даyжэзны чыгуначны склад, сабраны з велiчэзных чорных цаглiн i круглых цыбулiн замест колаy. Ён нясецца спачатку па тунэлi бязважкасцi, а потым выпадае y бязмерны вакуум, дзе няма нi дна, нi столi. Нават зорак няма. Нешта падобнае yтрымлiвае шпрыц, калi праз тоненькую iголачку адна вадкасць складанага хiмiчнага рэчыва yкараняецца y iншую бiялагiчную сiстэму i yтварае злучэннi, якiя нясуць шчасце. Усё гэта падобна да алхiмii, пакуль зноy не адбываецца вяртанне y век навукова-тэхнiчнай рэвалюцыi. Рацыянальнасць не iдзе на карысць.

Прычына адчайнага стану зусiм не y гэтых рэчах.

– Амаль поyнач. Кладзiся на ложак, мая маленькая дзяyчынка.

«Маленькая дзяyчынка», «маленькая дзяyчынка»… І так разоy дзесяць. Можа, больш. І яшчэ будзе зноy «маленькая дзяyчынка», «маленькая дзяyчынка», «маленькая дзяyчынка»… Інакш як можна было дапусцiць такое? Толькi быць маленькай. Бо дзецям Бог даруе yсе кепскiя yчынкi.

«Ты так часта называеш мяне маленькай дзяyчынкай, што я yжо паверыла y гэта. Што я – маленькая дзяyчынка на дзiцячай пляцоyцы. Я босая, а y густой сакавiтай траве шмат вострых аскепкаy. Ножкi рэжуцца. Каленкi б'юцца. Рукi цягнуцца да пагнутага турнiка, якi нехта моцны хацеy прыцiснуць да зямлi. Рукi цягнуцца да дугi. Калi yзяцца за яе аберуч, можна папаyзцi yверх».

Мы не iмкнёмся yвысь. І тым больш не пераадолеем гэтую крутую дугу, падобную да горнага серпантыну, абсыпанага чорным попелам. Зiдавудзiн нагадае пра гэта мiнiмум два разы на дзень.

Калi надыходзiць ноч, арганiзм патрабуе зносiн. Праз пастаяннае бяссонне толькi i хочацца рабiць, што размаyляць адно з адным. Гэта yсё ж лепш, чым спаць. Каця баiцца нават думаць пра сны, таму што можа адключыцца, лежачы на спiне. А калi засне на спiне, то яе абавязкова званiтуе i яна захлынецца. Яе i так пастаянна ванiтуе, а памiраць яна не хоча. Прынамсi такой смерцю. Таму i глядзiць па баках цёмнага пакоя. Цi проста ляжыць на жываце i бубнiць пад нос усякiя недарэчнасцi.

Цяпер яна на кукiшках, глядзiць на сябе y люстэрка i yсмiхаецца сваёй худзiзне. Кожная костачка, кожнае рабро прасвечваецца скрозь яе бледную скуру. Стукнi мацней – костачка трэсне, i працяглага тупога болю не абмiнуць. Толькi акуратнае абыходжанне адно з адным ратуе нас.

Каця yсмiхаецца i кажа, што стала б найлепшай сяброyкай мастака. Або прафесара анатомii. Або лекараy, якiя змогуць паказваць яе студэнтам. Яны будуць глядзець на яе з асуджэннем. Не зусiм так, як глядзяць лекары, якiя бачылi yжо самых страшных пацыентаy на апошнiх стадыях хваробы.

– А як на цябе глядзяць лекары?

Лекары глядзелi з цiкавасцю. Калi yсё гэта пачалося i яшчэ нiхто не ведаy, што рабiць, што калоць i прапiсваць. Санiтаркi мылi падлогу пенiстым сродкам, ад якога пахла гуашшу. Спрабавалi пасыпаць нас хлоркай. Іншыя людзi старалiся не размаyляць, хоць на iх панурых тварах праглядалася цiкавасць.

Заyсёды наступала чарга раздражнення. Якраз у той момант, калi адэптаy Зiдавудзiна стала так шмат, што затхлыя бальнiчныя палаты проста не маглi змясцiць усiх. Напэyна, у гэтай армii хапiла б сiлы арганiзаваць сваю yласную краiну. Але праз некаторы час iх чакалi абсалютная бездапаможнасць i хатнi стацыянар, дзе можна было размясцiць сваё цела.

Прыгнечаны крывятвор падобны да вiбрацыi. Або iншапланетных касмiчных прамянёy.

Вiрусная нагрузка – гэта варожы бамбавоз, якi падае i аскепкамi падпаленай матэрыi yтыкаецца y зямлю. Порах гарыць страшным, шыпячым i надзвычай гарачым полымем.

– Ты калi-небудзь уяyляла, як ён наогул выглядае?

І Каця маyчыць. А потым натхнёна распавядае, як на школьнай лiнейцы разам з сяброyкай запускала яркiя каляровыя шарыкi. Яны ляцелi да свiнцовага неба, падганяемыя ветрам. Як толькi апошнi з iх схаваyся за аблокамi, пачаyся дождж.

Ён такi ж вясёлкавы, прыгожы. Няyлоyны, як той шарык, што ляцiць. Не такi надакучлiвы, як Зiдавудзiн.

Не парашок крышталiчнага колеру. І не белы.

Горкi раствор для iнфузiй. Затым – паспрабаваць заснуць.

Калi б яно было чалавечых памераy, то нагадвала б пластмасавага васьмiнога, якi пахне шаyкапрадам. Лiпкiя шчупальцы зацягваюцца yсё тужэй вакол шыi. Усё, што можна зрабiць, – гэта калоць яго y цвёрдую скуру знiшчальна-таксiчнымi прэпаратамi.

«Баю-баюшкi-баю», – шэпчаш ты калыханку для вiруса. Але ён усё не сунiмаецца, павялiчваючы вытворчасць мяцежных бялкоy.

«Баю-баюшкi-баю», – цябе возьмуць замуж выключна рытуальна, працятую адной-адзiнай дэфларатыyнай кропельнiцай.

– Здаецца, мы сталi неверагодна блiзкiмi i iснуем толькi адно для аднаго.

Каця адказвае, што «так».

Яна прыгожая, толькi дурная. Чытае шмат разумных кнiг, а потым панiкуе i iдзе гуляць, пакуль не стомiцца.

Самае галоyнае, што мы да гэтага часу кахаем адно аднаго. Гэтага нi вiрус, нi яе бацькi нiколi не зразумеюць.

Уначы мы глядзiм музычны канал. Там чорна-белы Фрэдзi Мэрк'юры i велiзарная воля да жыцця, якую ён транслюе yсiм прапашчым. Я адчуваю да яе тое ж, што яна цяпер атрымлiвае ад асуджанага музыканта. Вялiкае каханне, якое не сцерцi нiводным, нават самым далёкiм iншапланетным вiрусам.

Дзеля гэтага варта даведацца, што такое Зiдавудзiн.




Розум, гонар i сумленне


Агаф’я Пятроyна не выглядала злосным чалавекам, аднак усе y двары яе цуралiся i сыпалi праклёнамi толькi пры згадваннi яе iмя. Парадаксальна, але людзi, якiя жывуць у гэтым кутку вялiкага горада, не ведалi адзiн аднаго y твар, аднак назаyжды запомнiлi старую Агаф’ю. А yсё праз яе аповеды пра загiнулага сына, якога многiя памяталi мiлым, усмешлiвым хлопчыкам з хулiганскай кампанii вулiчнай шпаны.

Стукалася Агаф'я y хiсткiя дзверы, абабiтыя дэрматынам. Вартавала суседзяy каля пад’ездаy i нават падсаджвалася да шумных кампанiй яшчэ зусiм юных школьнiкаy. Але тыя толькi смяялiся з яе, а iншы раз i зусiм ганьбiлi бруднымi словамi, ад якiх станавiлася моташна на душы. Дзверы ёй нiхто не адчыняy.

– Разумееце, у мяне быy сын. Аляксандр, як дзеда звалi… – але y адказ сутулая жанчына з полiэтыленавым пакетам махнула на яе свабоднай рукой i паскорыла хаду.

Агаф'я yжо не плакала, калi справа тычылася несправядлiвасцi. Апошнi раз яна выцiрала маршчынiсты твар шурпатай хусткай роyна праз сорак дзён пасля смерцi сына. Ён ёй прыснiyся i паведамiy, што пакiнуy межы планетарнай сiстэмы, у якой страшна пакутаваy, а значыць – наступiy перыяд спакою. Пасля гэтых падзей мiнула yжо каля пяцi гадоy, i сын больш не прыходзiy да яе y сне. Боль жа за гэты час не сцiх. Але яго знешнiя праявы неяк сцерлiся за непатрэбнасцю.

Некаторая надзея быць пачутай з'явiлася, калi ва yсiм мiкрараёне праз аварыю адключылi халодную ваду. Тут жа на месца вывазу смецця прыехаy стары грузавiк з поyнай цыстэрнай пiтной вады. Імгненна людзi павылазiлi са сваiх бярлогаy, трымаючы y руках вёдры, канiстры i хрумсткiя пластыкавыя бутэлькi з-пад лiманаду i мiнеральнай вады.

Агаф'я Пятроyна спачатку падышла да поyнага мужчыны, якi, як ёй здавалася, калiсьцi служыy у войску. Можа быць, ён пагодзiцца яе выслухаць?

– Разумееце, мой сын… Ён быy афiцэрам…

Тлустае цела yскалыхнулася, нiбы было дрэнна застылым жэле y мудрагелiстай шарападобнай форме. Бабуля спалохалася i, прапусцiyшы некалькi злосна настроеных людзей, падышла да рабаватай дзяyчыны y ружовых гетрах.

– Вы ведаеце, калi я яго нарадзiла, мне суседка сказала, што мой муж не вернецца… – але толькi яна сказала некалькi слоy, як з цемры з'явiлася ваяyнiчая старая y чорным дзiравым палiто. На самым кончыку носа y яе быy велiзарны пухiр. Здаецца, гэтая гарадская ведзьма працавала загадчыцай у iнтэрнаце для рабочых.

– Ды хопiць ужо тваiх гiсторый, хворая! Усе даyно чулi твае гiсторыi!

Агаф'я Пятроyна не раззлавалася y адказ, на гэта папросту не было сiл. Яна знервавалася, таму што y яе сцэнарыi гэтай злоснай цёткi быць наогул не павiнна. Сапраyды, навошта яна патрэбная свету, калi сын быy усмешлiвым хлапчуком i чамусьцi загiнуy героем?

Вырашыyшы, што нават у гэтым велiчэзным натоyпе безаблiчных людзей ёй няма месца, яна выправiлася y сутарэннi, дзе пахла саладкаватым ацэтонам i наогул было цёпла праз абгорнутыя y шклавату трубы. Звычайна па буднях там нiкога не было. Але на гэты раз на полiэтыленавым пакеце сядзеy разгублены студэнт.

– Родненькi мой! Што ж ты тут робiш у такi час цёмны?! – узрадавалася Агаф'я Пятроyна.

– Час сапраyды цёмны… – адказаy студэнт i пачаy далонямi абмацваць гарбастую бетонную падлогу.

– А сыночак у мяне быy, дакладна ты вылiты!

Студэнт, пачуyшы словы бабулi, страпянуyся. Зняyшы акуляры, ён дастаy лiнзу i што было моцы сцiснуy у далонi. Пачуyся трэск. Кроy дробнымi кроплямi пачала падаць на зямлю, ствараючы дысгарманiчны агiдны yзор з металiчным водарам.

– Закон захавання энергii адмаyляе yсякае, можна так сказаць, знiкненне без следу…

Вочы бабулi загарэлiся. Ёй захацелася абняць незнаёмага студэнта, але спачатку трэба было выказацца.

– А сыночак мой у В’етнаме ваяваy! Герой! У залатую кнiгу краiны яго гэтыя занеслi… За незалежнасць ваяваy.

Тым часам студэнт, мачаючы кончык указальнага пальца y рассечаную далонь, маляваy на бетоне лiтары iншапланетных алфавiтаy. Прынамсi, ён так лiчыy.

– В'етнам гэта добра. Палiць напалмам мiрных таксама добра.

Бабуля, пачуyшы знаёмыя словы, якiмi калiсьцi трызнiy сын, войкнула i пачала так хутка прамаyляць словы, што сама не паспявала сачыць за iх сэнсам.




Конец ознакомительного фрагмента.


Текст предоставлен ООО «ЛитРес».

Прочитайте эту книгу целиком, купив полную легальную версию (https://www.litres.ru/andrey-dzichenka/sonechny-chalavek-zbornik/?lfrom=30440123) на ЛитРес.

Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.


